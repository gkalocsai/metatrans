

A könyv elektronikus változata

Mottó Sienai Szent Katalintól
1. Ajánlás (Reizer Pál püspök)
2. Ajánlás (Katona István püspök)

I. Elôzetes megjegyzések
  Elôszó
  Bevezetés
  Mária üdvtörténeti hivatása
  A Mária-jelenések az evangelizáció szolgálatában
     a.) A bűn és szerzôje
     b.) Az evangelizáció álcázott akadályai
     c.) Nagy jel tűnt fel
     d.) Mária és az evangelizáció
  A magánkinyilatkoztatások
     a.) Érvek ellene és mellette
         a.1.) Bűn és bűnhôdés
     b.) Újabb jelenések, könnyezések, lelkinaplók
     c.) A látnokok, és a hitelesség kérdése

II. Az egyházilag elismert Mária-jelenések
  A Csodás Érem
  La Salette
  Lourdes
  Fatima
     a.) A hat fatimai Mária-jelenés
     b.) Fatimai titkok és ígéretek
  Siracusa

III. Az Isteni Irgalmasság
  Új fény az Egyház egén
  A bűn elhatalmasodása
  Az Atya és tékozló fia
  Az irgalmasság etimológiája
  Az irgalmasság a Szentírásban
  Az Isteni Irgalmasság II. János Pál tanításában
  Az Isteni Irgalmasság üzenete Szent Faustyna Kowalska nôvér által
     a.) Fausztina nôvér bemutatása
     b.) A Napló és története
     c.) Az Isteni Irgalmasság üzenete
     d.) Lelkipásztori lehetôségek; ígéretek
       d.1.) Az Irgalmas Jézus képe
       d.2.) Az Irgalmasság ünnepe
       d.3.) Az Isteni Irgalmasság rózsafüzére
       d.4.) Az Irgalmasság órája
       d.5.) Az Irgalmasság tiszteletének terjesztése

IV. Megfontolások
  Evangelizációs feladat
  Az engesztelés
  Evangelizációs közösségek

V. Új üzenetek -- nyitott kérdések
  Megjegyzések az új üzenetekhez
  A Szeretetláng
  Rosa Maria Mystica
  Garabandal
  Mária Papi Mozgalma
  Medjugorje
  Érdekességek, kérdôjelek, jövô
     a.) A Hajnal Szép Csillaga
     b.) Bosco Szent János látomása

Bibliográfia (Válogatás)
Imádságok
========================================================================
A könyv elektronikus változata


     Ez a program az azonos című könyv elektronikus változata. A könyv
2000-ban jelent meg az egri Kisboldogasszony Plébánia kiadásában az
ISBN 963 00 1442 4 azonosítószámmal. Az elektronikus változat a könyv
összeállítója és szerkesztôje, Antalóczi Lajos pp. prelátus, plébános,
érseki könyvtárigazgatója engedélyével készült. A könyvet lelkipásztori
célokra a Pázmány Péter Elektronikus Könyvtár szabályai szerint lehet
használni. Minden más jog a könyv kiadójáé.
     Mivel az operációs rendszer nem képes bizonyos idegen betűket
megjeleníteni, azokat a legközelebbi latin betűre írtuk át. A könyv
apróbetűs ,,megjegyzéseit'' a program bekeretezve közli.

A nyomtatott könyv a szerzônél, Antalóczi Lajosnál kapható:
H-3300 Eger, Széchenyi út 51.
tel/fax: (36) 310.716; 325.211
antalocziűhotmail.com
(Ezen a címen Fausztina Naplója is beszerezhetô.)
========================================================================
Mottó Sienai Szent Katalintól


,,Az Ige tiszteletéért megadta az én jóságom Máriának, hogy bárki --
igaz vagy bűnös -- ha kellô tisztelettel van iránta, nem lesz a
pokolbéli ördög áldozata. Mária olyan, mint egy csalétek, melyet az én
jóságom azért helyezett le, hogy általa megfogja az emberi
teremtményt.''

(Dialógus, 139. fejezet)
========================================================================
1. Ajánlás


     Szívesen ajánlom a Paptestvéreknek és a Híveknek is Antalóczi
Lajos Jelenések, üzenetek és a jövô című könyvének újabb kiadását.
     Egyrészt azért, mert világossá és közérthetôvé teszi, hogy miként
kell vélekednie egy katolikus hívônek az Egyház által elismert
jelenésekrôl, és azokról, amelyeknek természetfeletti voltáról
Egyházunk még nem nyilatkozott.
     De sokkal inkább ajánlom azért, mert az új évezred küszöbén
nagyon fontos az Egyház életében a Mária-jelenések által küldött égi
üzenet, amely teljesen megegyezik a Szentírás tanításával: ,,Térjetek
meg és higgyetek az üdvösség jó hírében'' (Mk 1,15). Isten, mint
szeretô Atya nem nézheti a bűn elhatalmasodását, az embernek vesztébe
rohanását. Ezért küldi az utóbbi százhetven évben újra és újra Fiának
Édesanyját, Máriát a világba, világossá téve, hogy ,,ha meg nem
tértek, éppen úgy elvesztek mindnyájan'' (Lk 13,3). Hát lehet egy
édesanyára nem hallgatni, lehet egy édesanya intô szavát nem komolyan
venni...?
     ,,Imádkozzatok, imádkozzatok sokat! Jézus és Mária Szentséges
Szíve általatok akarják irgalmasságuk tervét megvalósítani. Ajánljatok
fel a Magasságbelinek állandóan imát és áldozatot... Fogadjátok
megadással a szenvedést, melyet az Úr fog küldeni, és viseljétek
türelmesen'' -- halljuk a fatimai figyelmeztetést. ,,Imádkozzatok
sokat, nagyon sokat, és hozzatok áldozatot a bűnösökért, mert sok
lélek a pokolba kerül, mivel nincs, aki áldozatot hozzon és imádkozzon
értük'' -- mondotta a Szűzanya a három pásztorgyermeknek fatimai
jelenése alkalmával. Tulajdonképpen minden Mária-jelenésnek ez a
lényege, isteni üzenete: imádság, engesztelés, megtérés, visszatérés
az ,,atyai házba''. S nekünk, lelkipásztoroknak örülnünk kell, hogy
sokmillió zarándok imádkozik, engesztel, megtér a búcsújáró helyeken,
s így remélhetjük, hogy Európa újraevangelizálása jó úton halad, Isten
szándéka szerint folyamatban van.
     Segítse ez a kiadvány minél több lelkipásztor, hívô, keresztény
család, az egész magyar nemzet megújulását, lelki megtisztulását,
hitbéli gyarapodását. Adja Isten, hogy minél többen legyünk papok és
hívek, akik többet imádkoznak, engesztelnek, megtérnek a Szűzanya
kérése szerint. Legyen minél elôbb egymillió imádkozó magyar, hogy ne
kelljen félnünk a jövôtôl (Mindszenty). Ily módon biztosan jobb lesz a
világ, szebb és emberibb az élet az új évezredben.

     Szatmárnémeti, 2000. február 28.
                                                            + Reizer Pál
                                                   szatmári megyéspüspök
========================================================================
2. Ajánlás


     A magánkinyilatkoztatások, az utóbbi csaknem kettôszáz évben
egyre gyakrabban és egyre szélesebb körben gyakorolnak hatást a hívô
emberekre és az evangelizációs munkára. Kétségtelen, hogy az Isten
bármely korban megszólíthatja az embert. Az Egyház által elfogadott
magánkinyilatkoztatások is ezt tanúsítják. Ezen események üzenetei
pedig igen komoly evangelizációs jelentôséggel rendelkeznek. Elég csak
szemmel kísérni a kegyhelyekre zarándoklók tízmillióit, s azokat a
gyümölcsöket, amelyek kapcsolatba hozhatók valamelyik
magánkinyilatkoztatással.
     A mai kor embere lépten-nyomon találkozik rendkívüli
történetekrôl szóló híradással. Ezek a kiadások, brosúrák, beszámolók
tömegével árasztják el a világot. A téma már-már kezelhetetlenül
felduzzadt irodalma azonban óvatosságra int. Sajnos igen sok azon
kiadványok száma, amelyeknek tartalma hízelgô, de mégis rendkívül
káros, mert a mondanivaló nem az Istentôl származik, hanem
színjátszás, megtévesztés vagy démoni erôkkel való praktika
dokumentációja. S ez az irodalom ráadásul keresett is, mert jól
beleillik a szenzációhajhász felfogásba.
     Az Egyháznak nem szabad engedni, hogy az Isten szent dolgai, az
Egyház által kivizsgált és pozitívan megítélt magánkinyilatkoztatások
üzenetei a hamis dolgokkal keveredjenek. Mindenképpen szükség van
világos útmutatásra, tájékoztatásra. Nem engedhetjük, hogy a búza közé
vetett konkoly elnyomja a nemes vetés hajtásait.
     Ezért ajánlom szívesen Antalóczi Lajos Jelenések, üzenetek és a
jövô című kiadványát az Olvasók figyelmébe. A szerzô arra
vállalkozott, hogy eligazítást adjon azokról a
magánkinyilatkoztatásokról, amelyek külföldön és Magyarországon is
közismertté váltak. A szerzô elôvigyázatosan, de mégis merészen kezeli
a témát. Ügyel arra, hogy az Egyház által pozitívan megítélt események
jól elkülönüljenek azoktól a történésektôl, amelyek bár problémásak,
de mégis komoly táborral rendelkeznek. A kiadvány tárgyilagos
összefoglalót, szintézist kíván adni az 1830. utáni jelentôsebb
magánkinyilatkoztatásokról. A szerzô jól oldja meg ezt a feladatot,
sôt azt is el kell mondani, hogy ez a vállalkozás új Magyarországon és
figyelemre méltó a kezdeményezés. Szívesen ajánlom tanulmányozásra
Paptestvéreknek és Híveknek azért is, mert építi a lelket, tájékoztat,
és segít eloszlatni a kérdéssel kapcsolatban bármilyen elfogultságot.

     Eger, 2000. március 15-én
                                                     + dr. Katona István
                                                          egri s. püspök
========================================================================
Elôszó

                                   ,,...akinek Szűz Mária nem édesanyja,
                                             annak Isten nem is atyja.''
                                            (Grignion Szent Lajos-Mária)

     A Jelenések, üzenetek és a jövô c. kiadványunk hosszú utat járt
be. Azokat a Mária-jelenéseket mutattuk be, amelyek az egész világot
megszólítják, a globalizáció révén hatalmas publicitással
rendelkeznek, s evangelizációs jelentôségük igen komoly. Szándékunkban
volt lezárni a jelenések további tárgyalását. A téma és a könyv iránti
érdeklôdés azonban változatlan maradt, az egyes kiadások elfogytak, s
ezért szükségessé vált a Jelenéseket újra sajtó alá rendezni.
     Tekintettel a jelenések idôszerűségére, az üzenetek iránti
fogékonyságra, a vonatkozó irodalom gazdagodására, arra
kényszerültünk, hogy kiadásonként bôvítsük a könyv tartalmát, és így
adjuk Olvasóink kezébe a Jelenéseket. Ez történt most is, a hetedik
kiadás alkalmával, sôt kiadványunkat teljesen átszerkesztettük. A
lényeges mondanivaló természetesen nem változott, de az újabb
fejlemények közreadásával ez alkalommal is teljesebbé kívántuk tenni
munkánkat. Az Isteni Irgalmasságról szóló fejezettel gazdagítottuk
mondanivalónkat. Ennek értelmében az alcímet (A Mária-jelenések és
üzenetek szintézise...) meg kellett változtatnunk. Az Isteni
Irgalmasság üzenete ugyanis nem tartozik a Mária-jelenések körébe,
mivel annak átadója Jézus Krisztus. Ennek értelmében az új alcím: A
jelentôsebb magánkinyilatkoztatások és üzenetük szintézise...
     Az Isteni Irgalmasság tárgyalása nem kerülhetô meg, sôt
elkülönítve és teljesen új fejezetet képez kiadványunkban. Ezzel is
utalni kívánunk arra, hogy az Isteni Irgalmasság, az ,,utolsó esély''
(Napló 998) és a ,,végsô idôk jele'' (Napló 848) feltehetôen lezárja a
Mária-korszak nagy ívű jelenéssorozatát és teljesen új korszakot nyit
az üdvösség történetében. Evangelizációs jelentôsége kimondhatatlan.
,,Ez a nagy irgalom órája a világ számára.'' (Napló 1320) ,,Nem
büntetni akarom a sérült emberiséget, inkább meg akarom gyógyítani és
irgalmas szívemre szorítani.'' (Napló 1588)
     A visszajelzések és egyéb jelek arra is utalnak, hogy a
magánkinyilatkoztatások iránti érdeklôdés valós jelenség a hívek
körében. Ezzel számolni kell, s megfelelô választ, tájékoztatást kell
adni. A dolgok agyonhallgatása, tiltása, lejáratása nem csupán Isten
tervének megvalósulását akadályozza, de segíti ebben a kérdésben a
hamis dolgok szabad elburjánzását, ez pedig szektásodási folyamatot
indíthat el. Az új evangelizáció eredményessége nagyban függ az
üzenetek megvalósulásától, de különösen az Isteni Irgalmasság
elfogadásától. Ma már bizonyosan állítható, hogy az üzenetek igen nagy
evangelizációs lehetôséget adnak a kezünkbe, sôt idôszerű
lelkipásztori programot nyújtanak. Ennek alapján joggal állítható,
hogy a magánkinyilatkoztatások megkerülése a pasztorációs munka
hátráltatását jelenti.
     Szolgálja tehát ez a rövid írás továbbra is Isten dicsôségét, a
lelkek örök boldogságát; szolgálja az evangelizáció művét! Ezért
íródott, s ezért bocsátjuk ismét útjára.
     Eger, 2000. március 25-én
                                                                A szerzô
========================================================================
Bevezetés

                                 ,,Amikor azonban elhatalmasodott a bűn,
                                                túláradt a kegyelem...''
                                                             (Róm 5,20b)

     A magánkinyilatkoztatások fontos eseményei az üdvösség
történetének és részei az evangelizációnak. Az egyes üzenetek súlyos
tartalma, a történeti távlatban is megvalósuló jövendölések egyre
világosabbá teszik: a magánkinyilatkoztatás Isten ajándéka, amely
komoly lehetôség az Egyház evangelizációs munkájában. Évente több mint
ötvenmillióan zarándokolnak el a világ kegyhelyeire, ezért a
,,háztetôkrôl'' kell hirdetni az üzeneteket, hogy a ,,föld végsô
határáig'' megismerjék az emberek. Úgy tűnik, újra és újra beszélni
kell errôl a témáról három megfontolásból is.

     1.) A magánkinyilatkoztatások üzenetei természetfeletti forrásból
fakadó lelkipásztori programként értelmezhetôk. A
magánkinyilatkoztatás valamennyi epizódja ugyanis összefüggésbe
hozható azzal a korral, amelyikben lejátszódik, vagy amelyikre utal.
Egy-egy eseményt, üzenetet az adott történelmi viszonyok segítenek
teljesebben megérteni. Nemegyszer utólagosan látjuk be, hogy a
magánkinyilatkoztatások történései nagyon is idôszerűek, mert az adott
kor aktuális problémáira, veszélyeire már elôzetesen figyelmeztetnek,
vagy a meglévô lelki bajokban kívánnak segítséget nyújtani.
     2.) A magánkinyilatkoztatás témájában kevesen vállalják a
kockázatot. A magánkinyilatkoztatás kérdése ugyanis tekintélyféltés
vagy kellô ismeretek hiánya miatt sokak által még mindig lekicsinyelt,
mellôzött téma, s aki mégis vállalkozik tárgyalására, biztosan nem
számíthat egységes támogatásra. Ugyanakkor gyakran találkozhatunk
tájékozatlanságból fakadó ellenszenvvel is.
     A téma lekicsinylése és mellôzése, ellenszenvvel való kezelése
súlyos lelkiismereti kérdést vet fel. Fontos belátni: a
magánkinyilatkoztatásban Jézus és Mária újra és újra a bűnbánatra
szólít fel, a megtérésre biztat, a bűn elhatalmasodásának veszélyeire
figyelmeztet, s az Egyház evangelizációs munkáját kívánja hatékonyan
támogatni. A különféle üzenetek, a csodák (beleértve a sokak számára
látható könnyezéseket is), a látnokok súlyos szenvedései és
beszámolóik a kárhozatról, határozottan sugallják: az emberiség
üdvözítésének legsúlyosabb kérdéseirôl van szó. Istennek ezen
megszólításait nem kicsinyelheti le, nem hagyhatja figyelmen kívül,
nem kezelheti ellenszenvesen egyetlen jó szándékú ember sem. Végsô
álláspont kialakítása minden esetben az Egyház feladata, amihez
mindenkinek alkalmazkodnia kell.
     3.) A magánkinyilatkoztatás kérdésében sok a dilettantizmus, a
túlfűtött rajongás, s igen elburjánzott a hamis irodalom. Többen Jézus
Anyjától féltik Jézus dicsôségét, s az Egyház Anyjától az Egyház
jövôjét. Szerénytelenül bár, de kiadványunk arra vállalkozik, hogy
nyitottan, tárgyilagosan próbálja elkülöníteni az igaz, a problémás és
a hamis dolgokat a magánkinyilatkoztatások ügyében, s ezzel egyrészt
informáljon, másrészt tájékozódni segítsen.
     A magánkinyilatkoztatások között a Mária-jelenések meghatározó
szerepet játszanak, sôt Mária-korszaknak nevezzük történelmünknek azt
a szakaszát, amelyben a nagy Mária-jelenések lezajlottak.

     Megjegyzés: A ,,Mária-korszak'' kifejezés VI. Pál pápától
származik. Ld. a Signum Magnum kezdetű pápai megnyilatkozás II/6.
fejezetét. Amikor a fogalmazás megkönnyítése végett átvesszük ezt a
szóhasználatot, minden esetben a történelemnek 1830, a Csodás Érem
átadásának évét követô korszakát értjük alatta.

     A magánkinyilatkoztatás egyes eseményeit -- bár mindegyik saját
történettel rendelkezik, s ezek önálló vizsgálata és leírása
feltétlenül kívánatos -- egymással való összefüggésükben szabad
értelmezni, mert kiegészítik, erôsítik egymást, együtt képeznek teljes
egészet, szintézist alkotnak. Éppen úgy, mint a Szentírás esetében. A
Biblia könyveit is csak a többi szentírási könyv ismeretében tudjuk
teljesebben megérteni. Végül pedig ebben a szintézisben igyekszünk
megérteni az Isteni Irgalmasság üzenetét, ezt az új, csodálatos
ajándékot, s megpróbáljuk kifejteni, hogy ez az üzenet mintegy
megkoronázza, teljessé teszi, talán le is zárja a Mária-korszak
jelenés-sorozatát, mondanivalóját.

     Nem titkolt szándékunk: a kegyelem eszközei kívánunk lenni,
amikor Olvasóinknak röviden bemutatjuk az egyes jelenések történetét,
átadjuk az üzeneteket, s rámutatunk azok összefüggéseire és
üdvtörténeti fontosságára. Vezérlô elvünk minden esetben az Egyház
iránti engedelmesség, a teológiai tanításhoz való hűség és az objektív
tájékoztatás. Ez utóbbi kijelentés pontosítja törekvésünket: azokat a
jelenéseket tárgyaljuk elôször, amelyeknek hitelét az Egyház
tekintélye megerôsítette, s amelyeknek irodalma és nemzetközi kihatása
nyilvánvaló.

     Megjegyzés: Az Egyház 1830-tól kezdôdôen hét Mária-jelenést
fogadott el hitelesnek: 1830: Paris, 1846: La Salette, 1858: Lourdes,
1871: Pontmain, 1917: Fatima, 1932: Beauraing, 1933: Banneux. A
szerény publicitás miatt azonban a pontmain-i, a beauraing-i és a
banneux-i jelenések nem képezik tárgyalásunk témáját.
     A történelem máig legnagyobb jelentôségű Mária-jelenése 1531-ben
volt a Mexikóváros közelében fekvô Guadalupéban, melynek köszönhetôen
Közép- és Dél-Amerika keresztény hitre tért. A magyar nyelvű forrás
címleírását ld. Bibliográfia c. fejezetben.

     Az egyházi vizsgálat elôtt álló, vagy az Egyház által nyitva
hagyott új eseményekrôl külön fejezetben szólunk. Szükséges azonban
nyomatékosan kijelenteni: nincs szándékunkban semmilyen egyházi
döntést megelôzni vagy felülbírálni. A tárgyilagos informálást viszont
fontosnak ítéljük, mert az új jelenésekrôl szóló irodalom is
hatalmasra duzzadt. A fejezeteket címlappal különítettük el. Ez is
arra utal, hogy mondanivalójuk más-más megítélés alá esik.
     Itt mondok köszönetet a fôtisztelendô atyáknak: Reizer Pál és dr.
Katona István püspök uraknak, dr. Váradi József prelátus, püspöki
helynök úrnak, dr. Medvegy János kanonok, esperes úrnak, akik
vállalták a lektori munkát, és hasznos tanácsukkal hozzájárultak a
dolgozat végsô megformálásához. Megköszönöm Pozsgay Lászlóné és Ligeti
Gabriella hölgyeknek, valamint Cs. Varga István, Begyik Tibor, Gyimesi
Alajos, dr. Molnár Gyula és Szabó Dénes uraknak is a szíves
közreműködést.

                                                                A szerzô
========================================================================
Mária üdvtörténeti hivatása


     ,,Ellenségeskedést vetek közéd és az asszony közé, a te ivadékod
és az ô ivadéka közé. Ô széttiporja fejedet, te meg a sarkát veszed
célba'' (Ter 3,15). Ezek az ószövetségi szavak (protoevangélium)
szünet nélküli, történelemre szóló harcot hirdetnek az ember és a
sátán között. Az Isten kifejezett szándéka: az ember mindig tekintse
ellenségének a kísértôt, és harcoljon ellene. Aki ezt nem teszi, az
elpusztul, mert a sátán áldozata lesz.
     Az elôbb idézett ószövetségi szakasz megjövendöli a sátán végsô
bukását. A Szentírásból világosan megtudjuk, hogy az élethalálharc
végsô gyôztese: Jézus Krisztus. Ô az, aki kereszthalála által, az
önfeláldozó szeretet révén a sátán hatalmát és erejét véglegesen
megtörte. Bár Jézus megdicsôülése a sátán bukását okozta, a sátán még
a világban maradt, s amíg be nem következik a gonoszság uralmának
végsô megsemmisítése, amíg Jézus végleg el nem söpri ,,szája
leheletével'', és meg nem semmisíti ,,jövetelének tündöklésével'' (2
Tessz 2,8), ez az Istennel szemben álló hatalom minden erejével Isten
egyetemes üdvözítô terve ellen dolgozik. Vádolja az embereket az
Atyánál (vö. Jel 12,10) és igen találékony módon a lelkek vesztére
tör.
     A keresztény hagyomány már a második századtól Szűz Máriával
azonosítja a protoevangélium asszonyát, akit az egyházművészet
sátántipró asszonyként jelenít meg. Azok a Mária-ábrázolások,
amelyeken a Szent Szűz széttiporja lábával a földgömböt átölelô kígyó
fejét, egyértelműen az ôsevangélium ígéretére utalnak. A keresztény
ember számára világos: Mária személye mint isteni ajándék jelenik meg
a történelemben, akinek tevékenysége teljesen és közvetlenül Jézus
Krisztus üdvözítô szerepéhez kapcsolódik. Az ôskígyó elleni harc
gyôztese Jézus Krisztus, de Máriáé a láb, mely széttiporja a sátán
fejét.
     Az üdvtörténet két legfontosabb szerepét játszó asszonya között a
párhuzam szembeötlô (Szent Iréneusz). Éva a sátán szavára hallgatott,
Mária az Istennek mondott igent. Éva nem hitt az Istennek, s ezzel
halált hozott önmagára és utódaira, Mária pedig hite miatt a
Boldogasszony. Éva az összes élôk anyja, Mária is -- mivel Fia
mindenkiért meghalt -- valamennyiünk édesanyja. Éva társa Ádámnak,
Mária társa Szent Fiának. Éva a halált hozta gyermekeire, Mária az
életet akarja visszaadni gyermekeinek. Éva a kígyónak szolgáltatta ki
önmagát és gyermekeit, Mária széttiporja a sátán fejét. Ez pedig Isten
akaratából és erejébôl történik.
     A második vatikáni zsinat megfogalmazta Mária üdvtörténeti
szerepét. Az Isten üdvözítô tervében a Szent Szűz hármas anyai
hivatást tölt be. Test szerint édesanyja Jézus Krisztusnak, ,,ezért
ismerjük el és tiszteljük ôt mint Istennek és Megváltónknak igazi
anyját.'' (Az efezusi zsinat 431-ben a Szent Szüzet ,,Istenszülônek''
nevezi.) Ugyanakkor ,,a katolikus Egyház a Szentlélek ihletésére
szeretô szívű anyjaképp tiszteli ôt...'', tehát édesanyja az
Anyaszentegyháznak (LG 53), a kegyelem rendjében pedig édesanyja
minden embernek (LG 61).
     Az anyai hivatás lényege az életadás. Az életadás azonban nem
csupán gyermek(ek) világrahozatalát jelenti, hanem az életre való
felkészítést és az élet védelmét akár harc árán is. Az anya Istentôl
beléje oltott szeretettel, odaadással gondozza, tanítja és védelmezi
övéit. Mária ugyanezt teszi értünk, gyermekeiért.
     A Boldogasszony evilági életét a Szentírásból ismerjük. Tudjuk,
milyen odaadással teljesítette édesanyai hivatását Jézus Krisztussal
szemben, sôt, ezen túlmenôen, részt vállalt és társa lett a
Megváltónak a szenvedésben is. Jézus a kereszt alatt nekünk
ajándékozta Máriát, hogy legyen valamennyiünk édesanyja. Mária a világ
végéig gyakorolja anyai hivatását (szolgálja az életet) mind az
Egyház, mind pedig Fiának testvérei esetében. (LG 62) Ennek az anyai
hivatásnak gyakorlása pedig harc. Harc, mégpedig kemény harc a bűn
szerzôjével szemben az emberek örök életéért. Égi anyánk számára az az
egyedül fontos, hogy gyermekeinek élete az örök boldogságban teljessé
váljék.
     A történelmi méretű küzdelem külön-külön folyik valamennyi
lélekért, s ebbôl a harcból mindenkinek részt kell vállalnia. Az ember
rövid életének tétje kimondhatatlan: bizalommal megvívni a ,,jó
harcot'' (1 Tim 1,18), s így elérni önmaga és embertársainak örök
boldogságát. Az ember ugyanis kezében hordozza örök sorsát, és
tetteivel befolyásolhatja az üdvözültek és az elkárhozottak számát.
Mária azért jön, hogy Isten akaratából és erejébôl leleplezze a bűn
szerzôjét és segítségünkre legyen örök életünkért vívott
küzdelmünkben.
     Megrendítô ez az isteni elgondolás. Elég csupán felidézni: mi
mindenre képes egy anya, ha gyermekét veszélyben látja. A Szent Szűz
is édesanyai szívvel harcol valamennyiünkért a sátán ellen, édesanya
módjára ôrködik felettünk, és jár közben értünk Isten trónusa elôtt.
Az anyai szív érzése, és nem a jog, vagy egy angyal eszközei indítják
erre.
     A boldogságos Szűz üdvtörténeti hivatásának értelmét az emberek
örök boldogságáért folytatott küzdelem adja. A Szentírás egyes helyei
arra utalnak, hogy a sátán az utolsó idôkben igyekszik minden erejét
bevetni az Isten ellen (1 Tim 4,1; 2 Tessz 2,3-4), és teljes
hatalmával fog a lelkekben pusztítani. Történelmünk utolsó századában
a sátáni erôk minden tekintetben példátlan rombolást végeztek. Az idôk
jeleibôl úgy tűnik, az Üdvözítô nem hagy magunkra ebben a veszélyben
sem. Elküldi anyját, hogy a bűn eme pusztításával szemben rendkívüli
módon és rendkívüli eszközökkel is segítségünkre legyen, és gyôzelmes
harcra, nagy megtisztulásra készítse elô a világot.
     Amikor a Boldogságos Szűz anyai hivatását gyakorolja velünk,
Fiának testvéreivel és társörököseivel szemben, Isten örök és
egyetemes üdvözítôi tervén munkálkodik, vagyis evangelizál.
A Szent Szűz evangelizációs tevékenységének fontos célja és
következménye az Egyház lelki újjászületése. A feladat világméretű és
történelmi léptékű. Az Egyház Anyjának bolygónkat átfogó munkája
napról napra erôsödik, és egyre világosabban kirajzolódnak a kontúrok
is. A Szűzanya arra biztat: minden ember, minden család és közösség,
aki hallja az ô szavát, és válaszolni kíván felhívásaira, ajánlja fel
önmagát Szeplôtelen Szívének. Ez az önfelajánlás a Szent Szűz ígérete
szerint sok védelemmel és kegyelemmel jár.
========================================================================
A Mária-jelenések az evangelizáció szolgálatában


     A Szentírás lapjain sokszor találkozunk jelenésekkel, rendkívüli
eseményekkel. Különösen érdekesek és gyakoriak az angyalok és a
feltámadt Üdvözítô megjelenései. Mind az Ószövetség, mind az
Újszövetség történetét végigkísérik bizonyos természetfeletti jelek.
     Az Újszövetség jelei között sajátos helyet foglalnak el a Mária-
jelenések. Hitünk írott forrása, a Szentírás, nem szól a Mária-
jelenésekrôl, de a keresztény emlékezet nyilvántartja és dokumentálja
ezeket. A jámbor hagyomány szerint az elsô Mária-jelenésben Szent
Jakab apostol részesült, aki a spanyolok hitetlenségén búslakodva a
Szent Szűztôl ígéretet nyert, hogy az Ibériai-félsziget keresztény
hitre tér. (Az eset külön érdekessége, hogy a jelenés idején a Szent
Szűz még a földön élt.) A Mária-jelenések gyakorisága a századok során
növekvô tendenciát mutat, s ez a növekedés az utóbbi évszázadban
radikális. Következésképpen hatásuk is egyre szélesedô körben
érzékelhetô.
     Amikor a Mária-jelenéseket vizsgáljuk, és üzenetüket meg akarjuk
érteni, elôször a bűn titkáról és a bűn elhatalmasodásáról kell
szólni. A Mária-jelenések ugyanis az elhatalmasodó bűnre, s annak
elhatalmasodó következményeire figyelmeztetnek, s velük szemben
gyôzedelmesnek ígért (Fatima) harcot hirdetnek. Manapság az emberek
széles körben esnek áldozatául a zajló élet és a hamis értékrend --
végsô soron a bűn -- sodrásának. Sokan nem értik életük eseményeinek
összefüggéseit; nem ismerik fel, hogy a bűnnek szerzôje van, s ez az
erô történelmi léptékű stratégia szerint munkálkodik az ember vesztén.
========================================================================
A bűn és szerzôje                                   A Mária-jelenések az
                                             evangelizáció szolgálatában


     A Szentírás már az elsô lapokon számot ad a bűn megjelenésérôl és
következményeirôl. A bűn disszonanciát keltett a teremtés rendjében,
nyomában zavar támadt Isten tökéletes művében, a teremtett világban,
és az ember kapcsolatrendszerében, amit lépten-nyomon tapasztalhatunk
az ember-ember, az ember és az anyagvilág, az ember és az Isten
között, tehát az élet minden területén. A teremtmények szenvedésként
élik meg ezt a disszonanciát (vö. Ter 3,16-20); még a természet is
sóvárogva várja a szabadulást (vö. Róm 8,19-22).
     A Szentírás azt is bemutatja, hogy a bűn nem az Isten által
teremtett valami, nem a teremtés hibája, nem természetes adottsága az
embernek, tehát nem az ember lényegébôl fakadó hajlam (a bűnre hajló
természet már ,,szerzett'' örökség), hanem a bűnnek szerzôje van. Az
Újszövetségi Szentírás közel 150-szer említi a bűn szerzôjének nevét
különbözô formában. Jézus Krisztus igehirdetésébôl, s a teljes
kinyilatkoztatásból világosan látható: az ember létét és történelmét
alapjaiban fenyegetô tényezôrôl van szó.
     A Szentírás által említett megszállottak riasztó viselkedésébôl
azt látjuk, hogy az ördög, ez az istenellenes hatalom fáradhatatlanul
pusztítani akar, s tevékenységét az állandó düh, irigység,
megalázottság, és reménytelenség kíséri. Ebben a viselkedésben az
elkárhozott lelkület fejezôdik ki, amit a totális reménytelenség
magyaráz. A sátán már tudja, mit jelent a kárhozat, tudja, hogy
állapotán nem képes változtatni, s úgy tűnik, ô is népet akar maga
köré gyűjteni, miként az Isten, ahogyan azt a harmadik kánonban
imádkozzuk.
     A Szentírás tanítása szerint a sátán háromszor szenved vereséget.
Elôször is letaszították az égbôl: ,,Láttam a sátánt: mint a villám,
úgy bukott le az égbôl'' (Lk 10,18); majd Jézus legyôzte ôt: ,,Azért
jelent meg az Isten Fia, hogy a sátán művét romba döntse'' (1 Jn 3,8);
és örökre bezárják majd, olvassuk Szent Júdásnál és a Jelenések
könyvében  (vö. Júd 6; Jel 20,10). A szentírási helyek nagyon világos
tanítást adnak a bűn szerzôjérôl. Különösen híres Jn 8,44, amelyben
azt írja a szent szerzô Jézus ajkára adva a szavakat, hogy a sátán
,,kezdettôl fogva gyilkos, ...nincs benne igazság ... hazug  és a
hazugság atyja''.
     A következô, amit a Szentírás figyelmünkbe ajánl: ,,a sátán is a
világosság angyalának tetteti magát'' (2 Kor 11,14), tehát a jó mögé
bújva is tud tevékenykedni, sôt ez a félrevezetési mód igen hatékony.
Jézust is megkísérti, olvassuk a Bibliában (vö. Lk 4,1-13), sôt hamis
csodákra képes (vö. 2 Tessz 2,9). Szent Péter apostol pedig így
figyelmeztet: ,,Józanok legyetek és vigyázzatok! Ellenségtek, a sátán,
ordító oroszlán módjára ott kószál mindenütt, és keresi, kit  nyeljen
el. Erôsen álljatok neki ellen a hitben ...'' (1 Pét 5,8-9).
     Különös figyelmet kell szentelni az Efezusi levél 4,27-nek, már
csak azért is, mert egyes magyar fordítások eltérô módon közlik. A
helyes fordítás így szól: ,,Ne adjatok teret a sátánnak'' (Ef 4,27).
(Egyik-másik kiadásból hiányzik a ,,teret'' szó, s az idézetet
megcsonkítva így fordítják: ,,ne engedjetek a sátánnak.'' Ez pedig
egészen mást jelent.) A ,,ne adjatok teret a sátánnak'' kijelentés
felszólít: ne adjatok működési lehetôséget a sátánnak önmagatokban,
családotokban, a társadalomban, és a világban. A Szentírás arra tanít,
hogy erôsen ellene kell állni az ördögnek (vö. 1 Pét 5,8), sôt szembe
kell vele szállni és meg kell futamítani (vö. Ef 6,12). Ezek a
szentírási helyek világossá teszik, hogy a sátáni erô oly mértékben
képes az ember életét, sorsát és történelmét befolyásolni, amilyen
mértékben azt megengedi neki. Amikor az ember nem tartja be Isten
parancsait és a bűn útját járja, lelkében, egész sorsának alakításában
teret enged az erôszakos sátáni tevékenységnek. Az emberi akarat az
ördög hatalma alá kerül, s mint egy eszköz egyre jobban kiszolgálja ôt
istenellenes művének építésében. Ez a tevékenysége pedig tetten érhetô
a magánszférától a világpolitika alakításáig az élet minden területén.
     A bűn szerzôjével kapcsolatban a II. Vatikáni Zsinat is fontos
nyilatkozatot tett: ,,Az ember egész történetén végigvonul valami
élethalálharc a sötétség hatalmai ellen; ami a történelem hajnalán
kezdôdött, és az Úr tanítása szerint az utolsó napig fog tartani. Az
ember benne áll ebben a harcban, szüntelenül küzdenie is kell, hogy
kitartson a jóban;...'' (GS 37)
     A sátán megnyilvánulása az egyén, a közösség és a társadalom
életében bár igen változatos, mégis felismerhetô. Nagyon fontos
ráébredni, hogy a bűn szerzôje, a megtévesztô szellem (vö. 1 Tim 4,1)
,,tévútra vezeti az egész világot'' (Jel 12,9b), a bűn következményei
révén igyekszik tönkretenni az ember testi-lelki valóságát, s az
emberi kéz munkáját. A sátán általános módszerei közé tartozik a
kísértés, az ördögi zaklatás, a megkötözöttség és a megszállottság.
Ezen veszélyekkel minden embernek számolnia kell, és harcolnia ellene
nap mint nap, akár önmagát is áldozatul adva (vö. Róm 12,1).
     A kísértés mibenlétét ismerjük, és tudjuk: állandó kísérôje az
emberi életnek. Az ördögi zaklatás is gyakori. Ennek sajátos formája a
békétlenség keltése. A sátán az egység megbontásával kezdi munkáját.
Elôször a szívben, majd a családban vagy más közösségben igyekszik
békétlenséget kelteni. Amikor egy családban vagy bármilyen más
közösségben a széthúzás, a békétlenség révén sérül az egység, tudni
kell: a háttérben sátáni erô, a bűn szerzôje kezdi működését. A
helyzet súlyossá válhat, ha az ember lelkében tanyát vert a gôg, mert
a sátán kezében a gôg igen hatékony eszköz, s vele szemben az alázat
az elsô és legfontosabb fegyver. ,,Isten a kevélyeknek ellenáll, az
alázatosaknak kegyelmet ad'' (1 Pét 5,5b).
     A békétlenség -- mint említettük -- tönkreteszi, szétzilálja a
családot, a közösséget. Az ördögi zaklatás már elhatalmasodott, ha az
ember örömét leli a pusztításban, vagy szadizmusra, kegyetlenségre
hajlamos. A megkötözöttség területéhez a szenvedélybetegségek
tartoznak. Abban az esetben pedig szellemi megkötözöttségrôl
beszélhetünk, amikor az ember ellene áll az ôt üdvözíteni akaró
kegyelem munkálkodásának. A látványos megszállottság ma már ritkábban
ugyan, de állandóan jelen van az emberiség életében. Az esetek száma a
legújabb irodalom szerint emelkedô tendenciát mutat.
     Amikor a sátán teret kap, egyre jobban birtokába veszi az ember
akaratát, s az ember nem csupán kiszolgálja ôt, de szenved is tôle. Az
ördögi befolyás az egészségben, az érzelmi és az üzleti életben, az
életkedvben és a halál utáni vágyakozásban támadja az embert (Don
Gabrielle Amorth). Legáltalánosabb módszere: elfordít az Istentôl és
távol tart tôle (Corrado Balducci), a végeredmény pedig a bűn
lavinaszerű elhatalmasodása (vö. Róm 5,20).
     Ha a bűn elhatalmasodik, annak következménye is elhatalmasodik, s
kilép az egyén, a család, a közösség kereteibôl, és társadalmi
méreteket ölthet. Ez pedig a lelki és az evilági élet szempontjából
végzetes lehet. Erre figyelmeztet Jakab apostol: ,,...a bűn meg, ha
elhatalmasodik, halált von maga után'' (Jak 1,15). A bűn -- ha nem
szállnak vele szembe --, átlépheti az országhatárokat, s egész
földrészeken, vagy akár az egész világon elhatalmasodhat, és
következményei pusztulással fenyegethetik akár az egész emberiséget
is. Súlyos probléma, hogy az ember az élet eseményeibôl nem okul, s az
elhatalmasodott bűn elhatalmasodott következményeit, amelyet az egyre
szabadabban működô sátáni erô szervez, természetes okokra vezeti
vissza, s ezeket csupán természetes összefüggésükben értelmezi.
     A világ dolgai, az erkölcsi élet hanyatlása, az Egyházon belüli
válságtünetek arra utalnak, hogy korunk az elhatalmasodott bűn kora, s
ennek következményei világméretekben sodorja a pusztulás felé az
egyént, a családot és a társadalmakat. Különösen a deviancia
terjedésére, a családok felbomlására, a bűnözés terjedésére, a
tragédiákra és a természeti katasztrófákra gondolunk. Az ember pedig
nem csupán evilági életét nehezíti bűneivel napról napra, de örök
életét is veszélyezteti, s egy idô után számítanunk kell az igazságos
Isten közvetlen beavatkozására. A Jelenések könyvében három fejezet
(vö. Jel 8-11) is utal erre. Ezek, bár jelképes leírások, mégsem
hagynak kétséget afelôl, hogy a bűn mind súlyosabb büntetésérôl van
szó. Ennek kapcsán a Jelenések könyve így fogalmaz: ,,Az emberek
fájdalmukban a nyelvüket harapdálták, s káromolták az ég Istenét
kínjuk és fekélyeik miatt, de tetteiket nem bánták meg'' (Jel 16,10).
Már Izaiás figyelmeztet az elhatalmasodott bűnre: ,,Jaj azoknak, akik
a büntetést ökörlánccal vonják magukra, és a bűnt úgy húzzák, mint a
kötél a szekeret'' (Iz 5,18) A Bölcsesség könyve is inti az embert:
,,Azoknak azonban, akik a büntetésül szánt megcsúfolásból nem okultak,
Istenhez illô ítéletet kellett elviselniük'' (Bölcs 12,26). Ez arra is
utalás, hogy a büntetés egyben a bűnbánatra és a megtérésre is
alkalmat nyújt (vö. Bölcs 12,10).
     A bűn elhatalmasodása nem csupán szenvedést és ítéletet vált ki,
de az emberi kéz munkáját is tönkreteszi. Még a ,,termékeny föld is
szikes mezôvé'' válik ,,lakóinak gonoszsága miatt'' (Zsolt 106,34). Az
Isten iránt hálátlan ember reménye pedig ,,elolvad, mint a téli dér,
és elfolyik, mint a hasznavehetetlen víz'' (Bölcs 16,29). Egyedül az
Úr félelme, az istenhit adhat emberhez méltó életet: ,,Boldog, aki
féli az Urat, aki az ô útjain jár. Élvezheted majd, amit kezed szerez,
boldogságban és bôségben fogsz élni'' (Zsolt 127,1-2). A Szentírás
szerint még a természet is támogatja az istenfélô embert. ,,A
teremtett világ ugyanis, amely neked, a Teremtônek engedelmeskedik, a
bűnösök fenyítésére fokozza erejét, de lecsillapszik, hogy jót tegyen
azokkal, akik benned bíznak'' (Bölcs 16,24).
     Az elhatalmasodott bűn sok embert a szekták, a keleti vallások
vagy akár a sátánimádás felé sodor. Ez is azt jelzi, hogy a sátán
végsô célja nem evilági. Nem ,,csak'' az emberiség földi életének
megkeserítésére és tönkretételére tör. Ez csupán ,,mellékterméke''
munkájának. A sátán -- mint mondtuk -- népet akar maga köré gyűjteni a
kárhozatba. A lelkekért folytatott harca könyörtelen, szívós,
kompromisszum nélküli, s ezzel a törekvéssel szemben harccal
védekezhetünk. ,,Nem annyira a test és vér ellen kell küzdenünk, hanem
a fejedelemségek és hatalmasságok, ennek a sötét világnak kormányzói
és az égi magasságoknak gonosz szellemei ellen'' (Ef 6,12).
     Az itt elmondottak bár igen lényeges, sarkalatos igazságokat
fogalmaznak meg a bűn szerzôjérôl, mégis azt kell látni, hogy sokan
nem  ismerik fel a ,,sötétség hatalmainak'' mesterkedését. Nem működik
a megkülönböztetés adománya, vagy nem élnek vele, s ezért sok
zűrzavaros álláspont alakult ki a bűn szerzôjével kapcsolatban, pedig
a tisztánlátás ebben a kérdésben súlyos evangelizációs feladat.
,,...az egyik legsürgetôbb szükség az ellen a rossz ellen védekeznünk,
akit ördögnek nevezünk'' -- mondta VI. Pál pápa 1972. nov. 15-i
beszédében. Ördögűzéssel, mint lelkipásztori feladattal pedig
,,manapság már sem a püspökök nem foglalkoznak..., sem a papok nem
hajlandók erre. ... Napjainkban úgy tűnik, a katolikus Egyház
lemondott e sajátos küldetésrôl....'' (Don G. Amorth: Egy ördögűzô
tapasztalatai. Bp., 1994. 220-221. o.)
Mivel nincs aki leleplezze, világossá tegye a bűn szerzôjének
alattomos tevékenységét, egyre kevesebben ismerik fel pusztításának
szervezett voltát. Kevesen értik a bűn szerzôjének tevékenységét, sôt,
nemegyszer tekintélyes tanítók az ördög puszta létét is tagadják.
Sokan tudatlanul esnek áldozatul a megtévesztô szellem
mesterkedésének, s elfelejtik: az ördögnek annyi hatalma van
felettünk, amennyit mi engedünk neki, mert Jézustól kapott
eszközeinkkel -- bár harc árán -- száműzhetnénk sorsunk alakításából.
Mivel kevesen vállalják a harcot, a bűn természetszerűen
elhatalmasodik, s ennek következményeként alaposan állíthatjuk:
elérkezett a tömeges elkárhozás veszélye.
     Fontos volna a bűn szerzôjének tevékenységét érteni, mert ennek
révén kivédhetnénk támadásait, s világosabbá válna elôttünk a
történelem, s az egyes emberi sors alakulásának háttere.  Ez a tudás
pedig szabaddá teszi az embert.  ,,Ha felfedezzük azt, hogy a világ
ôrületében van valami pokoli rendszer, akkor megnyugtató világosságot
jelenthet ez a felismerés...  Valóban felszabadítja a lelket az, ha
felfedezi a dolgok helytelenségének okát, még akkor is, ha ez az ok elég
hátborzongató -- írja Randell Paine atya, a démonológia értôje.
Érdekesen szól errôl a kérdésrôl a nagy angol író, G.K.  Chesterton:
,,A keresztény embernek igenis hinnie kell a gonosz létezésében és
küzdenie kell ellene, mert akkor minden más igazán örömteli és kellemes
lesz...  A rózsák kétszer olyan pirosak lesznek, hogyha hiszünk a gonosz
lelkekben.  S az ég kétszer olyan kék...''  Ha megismerjük a betegség
okát, joggal örülhetünk a gyógyulásnak, mert fény derült az orvoslás
módjára, s általa megmenthetjük az életünket.  Ebben a helyzetében az
ember még ha beteg is, pirosabbnak látja a rózsát és kékebbnek az
eget...
========================================================================
Az evangelizáció álcázott akadályai                 A Mária-jelenések az
                                             evangelizáció szolgálatában


     Az evangelizációnak súlyos akadálya, hogy a sátán álcázza, és a
világosság angyalának tetteti magát (vö. 2 Kor 11,14). Súlyos gond ez,
mert a bűn szerzôje, ha nem leplezik le, s nem futamítják meg,
akadálytalanul végzi aknamunkáját az egyén, a közösség és a társadalom
életében. Bernanos szerint az ördög megtalálható -- látszólag ártatlan
alakban -- könyveink semmitmondó fecsegésében, a modern élet
találékony kifinomultságaiban, a csábítóan szép ruházatokban,
barátságosan mosolyog a lét minden ilyen és hasonló alakzataiban -- és
az ember egyáltalán észre sem veszi. Balducci pedig azt írja, hogy a
sátán elfordít és távol tart az Istentôl. Mindegy, hogy milyen módon
és milyen eszközzel. Az emberek nem figyelnek rá, úgy esnek áldozatául
s úgy szegôdnek szolgálatába, hogy nem ismerik fel, nem értik, mi
történik körülöttük és velük. Nemegyszer a jó ügy szolgálatának
szándékával és tudatában a sátáni akarat valósul meg.
     Ezt a problémát azok a teológusok is tetézik, akik tagadják a
sátán létezését, s ezzel nem kis zavart keltenek. Híres Rudolf
Bultmann mondása, miszerint ,,Senki sem használhatja az elektromos
áramot vagy a rádiót, nem fordulhat az orvostudomány modern
eredményeinek segítségéhez, ha közben hisz az Újszövetségben szereplô
szellemek és csodák világában.'' (Újszövetség és mitológia. Queriniana
1969. 110. o.) Ezzel a már-már divatos felfogással szemben a pápák
külön beszédben (VI. Pál pápa három, II. János Pál pápa tizenöt
alkalommal) foglaltak állást. VI. Pál pápa egyik beszédében így
fogalmaz: ,,Elhagyja a Szentírás és az Egyház tanítását, aki nem
vallja létezônek az ördög valóságát... A gonoszság, amely ma létezik a
földön egy olyan ellenünk és társadalmunk ellen irányuló támadás
eredménye, amelyet a sötét és rosszindulatú ügynök, maga az ördög
vezet... A gonoszság nem pusztán a nyomort jelenti a földön, hanem
igenis egy élô, lelki, romlott és megrontó lényt. Egy rettenetes
valóságot, aki titokzatos és dermesztô... Tudatában vagyunk annak,
hogy ez a sötét és romboló valóság létezik és igen aktívan működik; ô
az, aki nagyon kifinomult módszerekkel tudja felborítani az ember
egyensúlyát, ô az a kaján csábító, aki ismer minden utat, ami a
bensônkbe vezet, hogy ezáltal tovább terjessze a zűrzavart és
megosztottságot.'' (1972. nov. 15.)
     Különös nehézséget jelent az evangelizációs munkában az is, hogy
a sátáni gondolat sokszor tetszetôs eszmék köpenyében jelenik meg, s
emberi jogok címén, a felvilágosult ember nevében és érdekében kerül
terjesztésre. (Ez is álcázás.) Az elmúlt kettôszáz év során tucatszámra
születtek új fogalmak, amelyekkel a hit pusztításának állomásait is
jelölhetjük. Így pl. a racionalizmus, a felvilágosodás, a modernizmus,
a szekularizáció, az ateizmus, a liberalizmus. Az eszmék pedig az élet
minden területén kifejtik hatásukat. A magánéletben, a közösségben, a
képernyôn, a rockszínpadon, a politikában éppen úgy, mint az egyetemi
katedrán, sôt az egyháziakat sem kerülik el. A megfelelô ismeretek s a
megkülönböztetés hiánya azt is eredményezi, hogy az emberek jó
szándékkal támogatnak káros eszméket. Keresztes Szt. János szerint
,,az ördögnek sokféle furfangja között, melyekkel igyekszik befonni a
lelki embereket, a legközönségesebb, hogy nem rosszat, hanem valami
jót ajánl nekik''
     Súlyos nehézség az értékrend átrendezôdése a pénz és az élvezetek
javára. Ez régi probléma. Veszélyükre Jézus is figyelmeztet (Mt 19,22-
23). A piacgazdaság, a szabad verseny, a test kívánságának túlzott
kiszolgálása lényegesen kiszélesítette az áldozatok körét. Ugyanakkor
generációk nônek fel, akik nem, vagy alig ismerik a kinyilatkoztatást,
s egyre-másra veszítik el hitüket, keresztényi és nemzeti
identitásukat. Kellô ismeretek hiányában megfeledkeznek arról, hogy az
Isten egyedül a názáreti Jézust igazolta (ApCsel 2,22), és értésünkre
adta: csak Jézus által lehet eljutni az Istenhez (vö. Jn 14,6), és
,,nincs üdvösség senki másban'' (ApCsel 4,12).
     Többen azt is feledik, hogy Jézus az egyetlen ,,közvetítô Isten
és ember között'' (1 Tim 2,5), ô az, aki elmagyarázza nekünk az Istent
(II. János Pál), s Jézus, aki ,,az út, az igazság és az élet'' (Jn
14,6), tanítói megbízatást és hatalmat adott az apostoloknak: ,,Aki
titeket hallgat, engem hallgat'' (Lk 10,16). ,,A hit szent örökségét,
a hitletéteményt (depositum fidei)'', az apostolok az Egyház egészére
bízták. Az Istenrôl szóló hiteles tanítás egyetlen birtokosa,
,,megbízott továbbadója és értelmezôje'' tehát a Krisztus által
alapított Egyház. (A Katolikus Egyház Katekizmusa 85-87) Sokan
megfeledkeznek ezen igazságokról, s gyarapszik azok száma, akik
önjelölt tanítókra, ember-alapította vallások hirdetôire hallgatnak,
mások pedig mágikus, ezoterikus, démonikus eszközöket használnak
boldogulásukhoz. A szakemberek nagyon óvnak ezektôl, sôt még a
szobadíszként ôrzött pogány istenségek képmásait, a mágiával
foglalkozó irodalom forgatását, a sátánt dicsôítô zeneszámok (metal,
kemény rock) hallgatását is károsnak tartják. Az emberek szélesedô
körben fordulnak el az igazság meghallgatásától és mesékre hajlanak
(vö. 2 Tim 4,4). A logikus következmény pedig: egyre nagyobb teret kap
a sátáni tevékenység, s beérnek a bűn következményei, s lassan
társadalmi, illetve világméretet öltenek.
     A negatív folyamat az utóbbi csaknem kétszáz évben felgyorsult a
globalizáció fejlôdése révén. A jelenséggel szemben az Egyház az új
evangelizáció jelentôségét hirdeti, és sürgeti a szeretet
civilizációjának felépítését. Terjed az a vélemény is, miszerint az
Egyház a hagyományos lelkipásztori módszerekkel nem képes megállítani
a veszélyes hanyatlást.
========================================================================
Nagy jel tűnt fel                                   A Mária-jelenések az
                                             evangelizáció szolgálatában


     Az utóbbi két évszázad során az elhatalmasodó bűnnel párhuzamosan
egyre többet hallunk Mária-jelenésekrôl, és vonatkozó irodalma is
szemlátomást gyarapszik. ,,Az égen nagy jel tűnt fel: egy asszony,
öltözete a nap, lába alatt a hold, fején tizenkét csillagból korona''
(Jel 12,1). Egy beszédes statisztika szerint (Robert Ernst: Lexikon
der Marienerscheinungen, Altötting, 1989.) a világon eddig közel 770
Mária-jelenést regisztráltak. Az elsô ezer évben ebbôl mindössze 24
történt, a következô kilenc évszázadban 375, a huszadik században
pedig 370.) Természetes tehát, hogy a témának rendkívül gazdag az
irodalma, s az is érthetô, hogy ily sok eset kivizsgálása végképp nem
lehetséges ennyi idô alatt.
     A Mária-jelenéseknek két csoportja van: az elsôhöz azok az
események tartoznak, amelyek egyházi vizsgálata befejezôdött, és
amelyeknek hitelességét az egyházi tekintély megerôsítette. A másik
csoportot képezik a problémás, sok vitát kiváltó a jelenések, amelyek
vizsgálata még nem történt meg, s velük kapcsolatban hivatalos
nyilatkozat nem született, üzenetük mégis terjed.
     A Mária-jelenések elsôsorban jelek, mégpedig a mai idôk jelei (J.
Ratzinger), amelyek az elhatalmasodó bűnre, s azok következményeire
figyelmeztetnek és kiút megjelölésével segíteni akarnak rajtunk. A
jelenések általában öt lényeges elemet tartalmaznak:
     1.) A Mária-jelenések figyelmeztetnek az elhatalmasodott bűnre, s
annak elhatalmasodott következményeire, s nemegyszer profetikusan
láttatják az elhatalmasodó bűn társadalmi következményeit és annak
végkimenetelét.
     2.) A jelenések szembesítenek az elhatalmasodó bűn áldozatává
vált lélek valós helyzetével, sorsának lehetséges végkimenetelével
(halált von maga után. Jak 1,15).
     3.) A jelenések jelzik az elhatalmasodott bűnnel szemben túláradó
kegyelmet. ,,Amikor azonban elhatalmasodott a bűn, túláradt a
kegyelem, hogy amint halálthozóan uralkodott a bűn, úgy uralkodjék az
örök életre szóló megigazulással a kegyelem is, Urunk, Jézus Krisztus
által'' (Róm 5,20).
     4.) A jelenések jelzik Jézus velünk lakozását: ,,S én veletek
vagyok mindennap a világ végéig'' (Mt 28,20).
     5.) A Mária-jelenések veszélyes helyzetünkbôl kiutat jelölnek
meg, s ehhez eszközöket is ajánlanak.
     Az üzenetek soha nem adnak új kinyilatkoztatást, nem korrigálják
és nem egészítik ki a Szentírást, nem adnak úgynevezett felsôbb
utasítást az Egyház vezetésének, legfeljebb kérnek ezt vagy azt. Nem
új hitet, nem új erkölcsöt hirdetnek, de kivizsgálásuk mégis kötelezô:
,,Vizsgáljatok felül mindent, a jót tartsátok meg'' (1 Tessz 5,21). Az
üzenetek nem képeznek hitkötelezettséget, nem tartoznak a ,,depositum
fideihez'', a hitletéteményhez, nem Mária-tiszteletet hirdetnek és nem
azt népszerűsítenek, hanem szembesítenek a valósággal:
lelkiállapotunkkal, a veszélyekkel s az elhatalmasodó bűn
végkimenetelével.
     A Szent Szűz La Salette-ben elmondja, hogy a sötétség fejedelme
azon lesz, hogy a hitet kiirtsa az emberek lelkébôl. (,,Akkor egy
másik jel tűnt fel az égen: egy tűzvörös sárkány...'' Jel. 12,3.) Bár
az elhatalmasodó bűn kilátásai félelmetesek -- ezt maga a Szentírás
sem rejti véka alá -- nem rémiszteni, nem elbizonytalanítani, hanem
segíteni akar. Amikor Mária büntetésrôl szól, mindig feltételesen
fogalmaz, az elhatalmasodó bűn veszélyeire figyelmeztet, de ezt
drámaian teszi, sôt nemegyszer könnyeivel argumentál. Aggódó
szeretettel figyelmeztet bennünket a bűn veszélyeire, kiutat jelöl meg
számunkra; bűnbánatot, megtérést sürget. Sürgeti a sátán igájában
szenvedô embert a megtérésre, hogy elkerüljük a bűn evilági és
természetfölötti következményeit. Különösen feltűnô, hogy Fatimában a
Szűzanya, Szent Faustyna Kowalska esetében pedig maga az Isten úgy
látta helyesnek, hogy nem a mennyországot, hanem a kárhozatot mutatta
meg a látnokoknak. Ennek is üzenet-jellege van.
     A Szent Szűz nehéz helyzetünkben kiutat és eszközöket is javall.
1830-ban kapjuk Párizsban Labouré Szt. Katalin által a Csodás Érmet.
Lourdes-ban háromszor felszólít a bűnbánatra. Fatimában a rózsafüzér
napi imádságát ajánlja, és az engesztelésben jelöli meg a célravezetô
eszközt, s ehhez segítôket keres. Szavai és könnyei sürgetnek. Idézzük
egyszer Medjugorjét is: ,,megtéréstôl függ a jövôtök''. A gondolat
összecseng a zsoltáros szavaival: ,,Ti, akik megfeledkeztek Istenrôl,
szálljatok magatokba, különben elvesztek, s nincs, aki megmenthet
titeket'' (Zsolt 49,22).
     Figyelemre méltó, hogy az üzenetekben mindig bűnbánatról, a
bűnösök megtérésérôl, a bűnösök helyzetének javításáról, a bűnösök
elkárhozásáról van szó. Azokról, akik már Istenéi voltak, akik
megismerték, s hittek benne, de megfeledkeztek Istenrôl. A Szent Szűz
azokról beszél, akik a bűn szerzôje révén elfordultak és távol
maradnak Istentôl. A fentebb idézett 49. zsoltár is ôket
figyelmezteti: ,,Ti, akik megfeledkeztek Istenrôl, szálljatok
magatokba...'' A Szent Szűz fatimai szavai, de különösen az 1917.
augusztus 19-i üzenet azok számára hív segítséget, akik megmaradnak
bűneikben és a kárhozat felé sodródnak.
========================================================================
Mária és az evangelizáció                           A Mária-jelenések az
                                             evangelizáció szolgálatában


     ,,Mária, Sion fölséges leánya, segít gyermekeinek, bárhol és
bármikor élnek, hogy megtalálják Krisztusban az Atyához vezetô utat.''
(II. János Pál pápa: ,,Redemptoris Mater'' 47.) A Mária-jelenéseknek
egyéni és kollektív gyümölcsei vannak, s ezek akár világméretekben is
jelentôsek lehetnek. Mária hatása -- tanítja a pápa -- megmutatkozik
többek között ,,az egyes kegyhelyek vonzó és kisugárzó erejében'' s
,,idetartoznak azok a helyek is, ahol üzenetet kaptunk'' (RM 28). A
gyümölcsök között elsô helyen említhetjük a megtéréseket, a testi-
lelki gyógyulásokat, s az üzenetekkel való apostolkodást. Igen fontos
az üzenetek illô megválaszolása, az engesztelés egyéni és közösségi
vállalása és megszervezése.
     ,,Szabad azt is mondanunk -- folytatja II. János Pál --, hogy
Mária valamennyiünknek folyamatosan megismétli a galileai Kánában
elhangzott szavakat: ‘Tegyetek meg mindent, amit csak mond''' (RM 28).
A Szent Szűz tehát evangelizál, és ezt várja el övéitôl. Üzenetei az
evangelizáció szolgálatában állnak. VI. Pál pápa szerint Mária a
legnagyobb igehirdetô. Az Egyház anyja az engesztelésben jelöli meg az
új evangelizálás eszközét, s kijelenti, hogy az elhatalmasodó bűnnel
szemben nem egy megújulási mozgalom, nem egy szerzetesrend, nem valaki
a hírességek közül, hanem az Ô Szeplôtelen Szíve fog gyôzedelmeskedni.
,,A végén Szeplôtelen Szívem gyôzedelmeskedik'' -- halljuk a próféciát
Fatimában.
     Mária széles körű segítséget nyújt gyermekeinek. Leleplezi a
sátán alattomosan szervezô munkáját, felhívja figyelmünket a sátáni
tevékenység következô lépéseire, figyelmeztet a lelki veszélyekre,
kiutat és segítô eszközöket ajándékoz mindenkinek, akik hallgatnak rá.
     Kinek szólnak az üzenetek? Mária szavaiból egy világméretű
,,mozgósítás'', az Egyház egészére kiterjedô ,,toborzás'' szándéka
olvasható ki. Mindenkit megszólít, mindenkit hív. (A párizsi, a La
Salette-i, a lourdes-i és fatimai üzenetekbôl ez egyértelműen
kitűnik.) A Szent Szűznek nincsenek kitüntetett ,,címzettjei''.
Mindenki címzett; s akikhez eljutnak az üzenetek, személyes
meghívásnak vehetik a Boldogasszony szavait.
========================================================================
A magánkinyilatkoztatások


     A Mária-jelenések természetszerűen a magánkinyilatkoztatások
körébe tartoznak, sôt, ezek az események képezik a
magánkinyilatkoztatások túlnyomó többségét.
     A magánkinyilatkoztatás igazi, szóbeli kinyilatkoztatás, amit az
egyes ember természetfölötti forrásból kap. ,,Ez a kinyilatkoztatás
nem ró közvetlen hitkötelezettséget minden hívôre, és Isten ezt a
kinyilatkoztatást nem bízza az Egyház tanítóhivatalára megôrzés és
hirdetés céljából. Az ilyen misztikus magánkinyilatkoztatás -- amely
az egyes ember vezetését és üdvözítését szolgálja -- nagyon is
lehetséges; tiszteletben tartása pedig annak az egyes embernek
éppenséggel hitbeli kötelezettsége lehet. ...hogy igazinak lehessen
tekinteni -- összhangban kell lennie az egyházi kinyilatkoztatással. A
magánkinyilatkoztatások csupán ahhoz adnak ösztönzést, hogy az Egyház
a mindenkori helyzetnek megfelelôen tudjon az egyetlen és örökké
állandó evangélium szerint cselekedni.'' (Rahner, K. -- Vorgrimler,
H.: Teológiai Kisszótár. Bp. 1980. 458-459. p.)

     A magánkinyilatkoztatásokat ért támadások miatt itt szó szerint
idézzük, amit már korábban elmondtunk a Mária-jelenések kapcsán: ,,Az
üzenetek soha nem adnak új kinyilatkoztatást, nem korrigálják és nem
egészítik ki a Szentírást, nem adnak úgynevezett felsôbb utasítást az
Egyház vezetésének, legfeljebb kérnek ezt vagy azt. Nem új hitet, nem
új erkölcsöt hirdetnek... Az üzenetek nem képeznek hitkötelezettséget,
nem tartoznak a ‘depositum fideihez', a hitletéteményhez...
szembesítenek a valósággal: lelkiállapotunkkal, a veszélyekkel, az
elhatalmasodó bűn végkimenetelével'', és kiutat jelölnek meg.
     Amikor nem csupán egyéni misztikus élményrôl van szó, hanem
közösségi ügyrôl, vagyis a látnok(ok) felszólítást kap(nak) az
égiektôl, hogy az egyes üzenettel lépjen(ek) a nyilvánosság elé, két
dolog történik. Elindul egy láncreakció. Az emberek egyre szélesebb
körben ismerik meg az üzeneteket, s ezáltal az üzenet számukra is
személyes megszólításként értelmezhetô. Az emberek pedig vagy
elfogadják azt, vagy nem. Ha a befogadók száma jelentôsen
megnövekszik, a kérdés az Egyház elé kerül, akinek -- megfelelô rend
szerint -- kötelessége azt megvizsgálni (Vö 1 Tessz 5,21), s
álláspontját nyilvánosságra hozni. Az Egyház ezzel szolgálja egyrészt
Isten művének megvalósulását, másrészt a hívek tájékozódását. Az elsô
állomás mindig a területileg illetékes egyházmegyei hivatal. Amikor
egy-egy ügyben hivatalos egyházi nyilatkozat születik, a látnok(ok) és
a hívek kötelesek azt tudomásul venni, s annak szellemében cselekedni.
Ha a látnok nem ezt teszi, alázatosság hiányáról és engedetlenségrôl
tesz tanúságot, s ebben az esetben biztosan állítható, hogy nincs szó
magánkinyilatkoztatásról. Amikor a hívek cselekszenek ellentétesen a
hivatalos állásponttal, nem csupán a fegyelem ellen vétenek, hanem az
egységet is megbontják, és a szektásodás felé sodródhatnak.
     Amennyiben nincsenek meggyôzô jelei egy ügynek, az egyházi
vizsgálat legtöbbször elvi döntést eredményez, s az illetékes hatóság
-- ha nem hoz tiltó határozatot -- bizonyos mozgásteret -- ha
hallgatólagosan is --, de engedélyez az események további
fejlôdésének. Ez a mozgástér pedig lehetôséget biztosít a józan
cselekvésnek (a láncreakció terjedésének) az olyan esetekben is,
amelyeknek vizsgálata során nem született végleges döntés. Ebben az
esetben számítani lehet arra, hogy az Egyház által véglegesen le nem
zárt magánkinyilatkoztatás sokak ellenérzését fogja fenntartani, s
állandó kétség és vita forrása lesz, amíg a kérdés valamely irányban
el nem dôl.
     Ha azonban az egyházi vizsgálat pozitív eredményt hozott valamely
magánkinyilatkoztatás ügyében, a korábban említett láncreakció akár az
egész világot behálózhatja, s az üzenetek sorra szólíthatják meg, s
indíthatják cselekvésre az embereket. Ezekben az ügyekben vitának már
nincs helye, sôt az kifejezetten káros.
     A magánkinyilatkoztatások hitele mellett nagyon komolyan esnek
latba, sôt az egyházi vizsgálatot is sokban segíthetik a lelki
gyümölcsök, a lelki eredmények.

     A magánkinyilatkoztatások (üzenetek) pozitív hatása,
evangelizációs jelentôsége az Egyház életében vitathatatlan. Különösen
a népi vallásosság formálásában játszanak nagy szerepet. Gondoljunk a
Csodás Érem elterjedésére, vagy a klasszikus Mária-kegyhelyek (pl.
Lourdes, Fatima) zarándoklataira, azok kegyelmi hatásaira. Isten népe
pedig -- tartozzék bármelyik valláshoz is -- az üzenetekbôl a lényeget
hallja meg: a megtérésre szóló felhívást.

     Mindezek után azt is állíthatjuk, hogy a magánkinyilatkoztatás
természetfölötti forrásból fakadó lelkipásztori program. Az egyes
epizódok ugyanis összefüggésbe hozhatók azzal a korral, amelyikben
lejátszódnak. Egy-egy eseményt, üzenetet az adott történelmi viszonyok
segítenek teljesebben megérteni. Nemegyszer utólag látjuk be, hogy a
magánkinyilatkoztatás történései nem rapszodikusan következnek egymás
után, hanem nagyon is idôszerűek, mert az adott kor aktuális
problémáira, veszélyeire már elôzetesen figyelmeztetnek, vagy a
meglévô bajokban kívánnak segítséget nyújtani. A magánkinyilatkoztatás
adott epizódja tehát az adott történelmi korszak problémáival szemben
lelkipásztori programként kezelhetô. Ha az üzenetek kellô idôben és
széles körben fejthetnék ki hatásukat, segítségükkel orvosolni lehetne
a jelzett korszak lelki, vallási problémáit, kezelni a veszélyeket.
Sajnos errôl soha nem beszélhetünk, csupán részleges eredményeket
könyvelhetünk el, mert tekintélyféltés, vagy kellô ismeretek hiánya
miatt lekicsinyelve kezelt kérdésrôl van szó. Ezen tényezôk miatt a
vizsgálat nemegyszer indokolatlanul elhúzódik, az üzenetek tartalma
pedig legtöbbször megkésve kerül a hívô köztudatba, sôt, még utólag is
sokan akadályozzák terjedését, s érthetô, ha elmarad az a lelki hatás,
amiért adatott. Igaz, a hívek jelentôs része mindig elemi erôvel
reagál a magánkinyilatkoztatások üzeneteire, s amit tehetnek, azt meg
is teszik, de ez már csupán részeredmény.

     A magánkinyilatkoztatás tehát jel, célja pedig a figyelem
felhívása valamilyen vallási természetű helyzetre, s egyben
elômozdítja a vallásos életet. Valamennyi Mária-jelenés motivációja az
emberiség üdvösségének sokrétű támogatása. Mint korábban említettük:
tetteibôl, szavaiból mindannyiszor a kánai menyegzô jelenete idézôdik
fel, amikor Mária Jézusra mutat, és kéri a szolgákat: ,,Tegyétek, amit
mond'' (Jn 2,5).
========================================================================
Érvek ellene és mellette                         Magánkinyilatkoztatások


     A magánkinyilatkoztatások egyre erôteljesebben és sürgetôbben
hallatják hangjukat és fejtik ki hatásukat. Természetesen az
állásfoglalás sem marad el, bár a véleményalkotásban erôsen szerepet
játszanak az érzelmi motívumok is. Sokan hittel és pozitívan
válaszolnak a természetfölötti eseményekre szemben a tagadókkal, akik
dogmatikus, biblikus vagy egyszerűen észérveket akarnak találni
negatív álláspontjuk alátámasztására. Ebbôl is látható, hogy az Egyház
Anyja jelenéseit és üzeneteit korántsem fogadjuk egységesen, sôt
nemegyszer jó szándékú híveink lelkében is zavar és bizonytalanság
támad eme probléma láttán. A Mária-jelenésekkel kapcsolatos érveket
szabad, sôt szükséges ütköztetni. Vigyázni kell azonban álláspontunk
megalapozottságára. Gyakran elôfordul, hogy az ellenvetés mögött nincs
kellô tárgyi ismeret. Ilyen esetben viszont az elutasítás egyértelműen
Isten művét akadályozhatja, a lelkekre nézve pedig romboló lehet. A
következô néhány sorban megpróbáljuk összegyűjteni a legismertebb
ellenérveket (részben utaltunk is már ezekre), s megválaszolásukra is
törekszünk.

     1.) A kinyilatkoztatás az utolsó apostol halálával véglegesen
lezárult. Kiegészítés vagy újabb igazságok kinyilatkoztatása nem
várható.
     Válasz: A nyilvános, mindenkit kötelezô kinyilatkoztatás az
utolsó apostol halálával befejezôdött. Ezért igen fontos tudni, hogy a
magánkinyilatkoztatás mondanivalójának mindig összhangban kell lennie
a nyilvános kinyilatkoztatással és az egyházi hagyománnyal. Amint
mondtuk, nem egészítheti azt ki, és nem közölhet új hitigazságokat. A
magánkinyilatkoztatás soha nem lép fel új tanítás hirdetésével. Az
üzenetek mondanivalóját egyetlen gondolatban foglalhatjuk össze:
lelkipásztori programról van szó, amelyben biztatást, útmutatást és
eszközöket kapunk keresztényi életünk megújítására, elmélyítésére, és
hívást az elkötelezett lélekmentésre.

     2.) A Szentírásban nem találunk konkrét utalásokat a Mária-
jelenésekre, egyáltalán a magánkinyilatkoztatásokra és azok
egyháztörténeti szerepére.
     Válasz: Valóban nem. A Szentírásban viszont nagyon sok mindenre
nem kaptunk konkrét eligazítást. Arra pedig különösen nem, hogy egy-
egy korban az Úristen kiket, és milyen eszközöket kíván felhasználni a
lelki élet megújítására. Így pl. a szerzetesrendekre sem kaptunk
szentírási kinyilatkoztatást, de megújító és léleképítô tevékenységük
az egyháztörténelem során mégis nyilvánvaló és elismert. Ide
kívánkozik a kérdés: vajon értjük-e igazán a Jelenések könyvének 12-
tôl 16-ig terjedô fejezeteit? (Ezek a fejezetek Szent János harmadik
és negyedik látomását mondják el az istenellenes hatalmakról és Isten
haragjának hét csészéjérôl.) Újra emlékeztetünk, hogy az Isten művében
-- s erre éppen a Szentírás a tanú -- igen sok jelenés játszik fontos
szerepet. Sôt ezek a jelenések gyakran az Újszövetség
magánkinyilatkoztatásaihoz hasonló tartalommal rendelkeznek.
Nemegyszer az egyes embert, közösségeket (vö. Ter 18,1-19,29; Jel 2-
3), vagy az egész népet figyelmeztetik az Istenhez fűzôdô kapcsolat
megromlására, s annak következményeire. Ha nem is olvashatunk a
Szentírásban egészen egyértelmű útmutatást a
magánkinyilatkoztatásokról, az Isten mégis kötelezôvé tette azok
megvizsgálását és a jónak megtartását (vö. 1 Tessz 5,21).

     3.) A Mária-jelenésekkel való foglalkozás akadálya az
ökumenizmusnak.
     Válasz: Az ellenvetés visszautal a mariológia több évszázados
protestáns kritikájára. A teológiai viták ebben a kérdésben nagyon
távolról indultak, de örvendetes, hogy Mária személyével kapcsolatban
a keresztény egyházak közeledni látszanak. Jelenések és üzenetek
márpedig léteznek, s ennek tényét akkor is tudomásul kell venni, ha
azok nem illenek valamilyen kritikai vagy egyéb koncepcióba. Éppen
ezért a Mária-jelenések valódiságának körültekintô vizsgálatáról és az
így kapott eredmény felhasználásáról nem lehet lemondani. Nem lehet
kétséges, hogy az Egyház Anyja mind személyében, mind tevékenységében
csak építô szerepet játszhat Fia, Jézus Krisztus Egyházának
egységében. Álljon itt a dél-amerikai püspöki karok konferenciájának
II. János Pál 1979-es pueblai látogatása alkalmával tett kijelentése:
,,A mai embert Mária személye kell, hogy közelebb segítse az
Evangélium elfogadásához.'' Mária szavaiból ez a szándék olvasható ki.
     A kérdés ennyire kiélezett felvetése egyébként igen veszélyesnek
tűnik. Egyszerűen azért, mert az Egyház darabokra szakadása nem Isten
akarata szerint való. Az Ô szándéka az egy akol és egy pásztor. Ebbôl
következik, hogy Jézus Anyjának szerepe az Egyház életében csak az
egység építése és védelme lehet. Felvetôdik tehát a kérdés: akkor
megvalósul-e az ökumenizmus, ha agyonhallgatjuk a Mária-jelenéseket?

     4.) A Mária-üzenetekbôl azt sejthetjük, mintha Krisztus
Evangéliuma és Egyháza elveszítette volna erejét, és támogatásra
szorulna.
     Válasz: Krisztus ereje örök és töretlen, Egyháza is betölti üdvés
világtörténeti szerepét. Az evangéliumi mag is mindig életképes. Ha
mégis úgy tűnik, hogy nincs átfogó sikere az evangéliumnak, akkor a
talajjal, a magvetôvel, vagy a befogadással van probléma. (A jelek
szerint az evangéliumi mag egyre gyakrabban hullik el út mentén,
bozótos, köves, vagy szikes talajba.) A lelkipásztorkodás és
tanúságtevô keresztényi élet erôtlenségében kell a magyarázatot
keresni. A Mária-jelenések üzenetei éppen a lelkiséget, a lelkületet
akarják megújítani, hogy legyen ereje minden lelkipásztornak és
hívônek a hiteles tanúságtételre, s a lelkek mentésére.

     5.) Amíg az Egyház nem nyilatkozott, ne foglalkozzunk az újabb
eseményekkel. Várjuk meg az egyházi döntést, ne elôzzük azt meg, és ne
siettessük.
     Válasz: Az egyházi elismeréssel kapcsolatban fontos idézni P. dr.
Slavko Barbaric atya véleményét: ,,Mindazok, akik a hivatalos egyházi
elismerésre fektetik a hangsúlyt, biztosan nem tesznek az ügynek jó
szolgálatot.''
Éppen a Szent Szűz az, aki több esetben is sürgetôen lép fel, sôt
nemegyszer nehezményezi a lassúságot és a passzivitást. Ez
mindenképpen utalás arra is, hogy az ügyben illetékes helyi egyházi
szervek vagy személyek sokkal gyorsabban megejthetnének egy-egy
vizsgálatot. (Mint pl. a Csodás Érem, Lourdes vagy Siracusa esetében
történt.) Ez az ellenvetés végül is arra biztat, hogy ne siessük el a
Szent Szűz által oly sokféleképpen sürgetett megtérésünket. Az Egyház
és a világ egyszer már leckét kapott Fatimában (a részleteket ld. a
vonatkozó fejezetben) arról, hogy hová vezet a halogatás. Ez azzal a
következménnyel járhat, hogy az üzenet elveszíti aktualitását, és
hiábavalónak bizonyul a felhívás.

     6.) Az üzenetek kiválasztott átadói soha nem egyházi méltóságok.
Legtöbb esetben rendkívül egyszerű, semminek látszó eszközök. Nagyon
óvatosnak kell lenni.
     Válasz: Az óvatosság mindenkor indokolt. Bárki lenne is azonban
az üzenet átvevôje, a helyzet semmit nem változna. Úgy tűnik, az Isten
nagy dolgairól mindig Dávidok gyôzték meg a Góliátokat (vö. 1 Kor 1,26-
28).

     7.) Sok a hamis dolog. Alig lehet bennük eligazodni. Legjobb, ha
nem veszünk tudomást róluk.
     Válasz: A magánkinyilatkoztatások elfogadásában a legsúlyosabb
nehézséget a hamis események jelentik. Ez is a megtévesztô szellem
munkája. Marie Julie Jahenny, a 19. századi misztikus így figyelmeztet
erre: ,,Számtalan hamis jelenés fog kiáramlani a pokolból, akárcsak
egy légyraj, és ez a sátán utolsó kísérlete arra, hogy elfojtsa és
lerombolja a hitet az igazi jelenésekben a maga hamis jelenései
által.'' Éppen ezért kell minden esetet vizsgálatnak alávetni,
tanulmányozni és állást foglalni. Ha ezt nem tesszük, azért az
üzenetek még a világban vannak, kifejtik hatásukat, és az érdeklôdés
is megmarad irántuk. Ezzel pedig számolnunk kell. A
magánkinyilatkoztatás tisztaságára pedig azzal ügyelhetünk, ha a
hiteles tájékoztatással kiszűrjük a hamis dolgokat.

     8.) A Szentírásra ügyeljünk. (,,Van Mózesük és vannak prófétáik.
Azokra hallgassanak'' Lk 16,29.)
     Válasz: Az érvelés tetszetôs -- de a Szent Szűz is ugyanezt
akarja. Azért jön közénk, azért figyelmeztet, azért könnyezik, mert
éppen az a tragikus, hogy nem figyelünk Fiára, s ez kárhozatunkat
jelentheti. Égi anyánk minden lehetôségét -- tehát a jelenéseket is --
felhasználja üdvösségünk érdekében. A Mária-jelenésekkel kapcsolatban
J. Ratzinger bíboros a következôképpen nyilatkozott: ,,...nem
akadályozhatjuk meg Istent, hogy napjainkban is szóljon, egyszerű
embereken keresztül és rendkívüli jelek segítségével, amik leleplezik
a rajtunk uralkodó racionalista és pozitivista kultúrák
elégtelenségét. ...napjainkban az idôk jeleinek egyike, hogy
sokasodnak a világban a ‘Mária-jelenésekrôl' szóló hírek.''
========================================================================
Bűn és bűnhôdés                                  Magánkinyilatkoztatások


     A Mária-jelenésekben, bizonyos jövendölésekben gyakran
hallhatunk, olvashatunk isteni ítéletrôl, büntetésrôl, pusztulásról
stb. A probléma fontossága miatt külön fejezetben tárgyaljuk az erre
vonatkozó (9.) kérdést.
     A kinyilatkoztatás mélyreható tanítást ad a bűn veszélyességérôl.
Amikor az ember teret enged a sátánnak, s magára szabadítja ahelyett,
hogy ellenállna neki és megfutamítaná, a sátán szabadon teszi tönkre
az ember evilági életét, természetes környezetét és örök sorsát. Ezek
a bűn természetes következményei. Amikor pedig az Isten a bűn
elhatalmasodásának végére pontot tesz, s bekövetkezik igazságos
ítélete akár az egyén, akár a közösség életében, természetfölötti
következményekrôl beszélhetünk.

     9.) Sok Mária-üzenetben súlyos büntetésrôl, ítéletrôl,
fenyegetésrôl olvashatunk. Hihetô ez?
     Válasz: Igen, mert az Isten irgalmas, s nem engedi, hogy a sátán
jóvátehetetlen pusztítást végezzen az emberiség életében; s nem engedi
azt sem, hogy Isten gyermekei a tömeges elkárhozás veszélyébe
sodródjanak. Ha a hívó szó kevésnek bizonyul, az Isten az ember
érdekében fájdalmas eszközöket is igénybe vesz, hogy visszatérítse
bűnös útjáról. A Biblia szerint az Isten az elhatalmasodó bűnnek egy
határán megálljt parancsol. Elôbb bűnbánatra és megtérésre szólít fel,
s ha ez hiábavalónak tűnik, a legkeményebb ítéletet, akár a testi-
lelki pusztulást is magára vonhatja az ember, sôt, örök boldogságát is
elveszítheti. Az örök kárhozat, a ,,második halál'' (vö. Jel 20,14;
21,8) kinyilatkoztatása világosan erre utal.
     A büntetés a végsô eszköz az Isten kezében. Ha szóba kerül mint
fenyegetés, netalán be is következik, akkor az az ember által
elôidézett kényszerhelyzet logikus következménye, amit ,,ökörlánccal''
húzott magára (Iz 5,18). Az elvetés, a kárhozatra taszítás pedig a
megátalkodott ember osztályrésze lehet, aki Isten törvényével szemben
mintegy ,,új istenként'' végérvényesen ,,öntörvényűen'' rendezte be
életét. A törvénynek ugyanis csak akkor van értelme, ha megszegését
szankcionálják. A Szentírás és a magánkinyilatkoztatások üzenete
sokszor hangsúlyozza: az Isten, aki ,,megbocsátó'', ,,irgalmas'',
,,könyörületes'', ,,hosszan tűrô'' és ,,végtelenül jó'' (Neh 9,17), s
találékony szeretetében, a legvégsôkig elmegy, hogy a ,,szegény
bűnöst'' megmentse a magára vont büntetéstôl. Arról azonban szó sem
esik, hogy az Isten kiiktatná eszköztárából akár a legvégsô büntetést
is, mert ezzel Ô maga nyitna kaput a szeretetével való visszaélésre.
Az emberiség üdvözítésének szándéka komolytalan volna, ha a bűn
büntetésével nem kellene számolni.
     A Szentírásban több büntetô ítéletrôl olvasunk, ami sok ember
pusztulását jelentette, de éppen ezek a történetek tanítanak arra is,
hogy Isten nem akarja büntetni az embert (Ninive). Ô nem leli örömét a
pusztulásban, hanem jobb belátásra akarja bírni övéit. ,,Talán örömöm
telik a bűnös halálában -- mondja az Úr, az Isten --, s nem azt akarom
inkább, hogy letérjen útjáról és éljen?'' (Ez 18,23). A büntetés
bekövetkezése Mária szavaiban is mindig feltételesen van
megfogalmazva, tehát elkerülhetô vagy enyhíthetô megtérés esetén, s
mondanivalója ebben is összecseng a Szentírás gondolataival: ,,Az Úr
arra vár, hogy irgalmazzon nektek,...'' (Iz 30,18). ,,Az Úr... nem
kívánja senkinek a vesztét, hanem hogy mindenki bűnbánatra térjen'' (2
Pét 3,9), sôt utána is megy a bűnösnek, s eléje a megtérônek. Ld. pl.
a ,,jó pásztor'' (10,11-15), ,,az elveszett bárány'', ,,az elveszett
drachma'' vagy a ,,tékozló fiú'' (Lk 15,4-10) esetét.
     Jakab apostol szerint az elhatalmasodó bűn ,,halált von maga
után'' (Jak 1,15). Az elhatalmasodó bűn természetes következménye az,
amit az egyre nagyobb terephez jutó sátán művel az egyes ember, s az
egész emberiség történetében. A sátáni rombolás tönkreteszi és
pusztítja az embert, tönkreteszi és pusztítja az emberi munkát,
tönkreteszi és pusztítja az ember körül a világot, végül pedig a
megkötözöttség révén a kárhozat felé tuszkol mindenkit, akit csak tud.
(Gyilkos az, és ordító oroszlán.) Ha pedig a pusztítás veszélyesen
elhatalmasodik, az Isten tisztító ítéletére is sor kerülhet. Éppen
úgy, ahogyan Noé és családja, vagy Lót és családja körül
megtisztította Isten a világot. Ezt a kilátásba helyezett tisztító
ítéletet nevezzük az elhatalmasodó bűn természetfölötti
következményének.
     Az ítélet, a büntetés tehát -- ami lehet valamilyen kataklizma
vagy politikai esemény -- a Szentírás szerint az elhatalmasodó bűn és
a belôle fakadó életmód büntetése, s egyben tisztító esemény.
Elkerülésére egyedül a megtérés (az öntisztulás) az egyetlen
lehetôség. Éppen úgy, mint Ninive esetében. Ha Ninive megtér,
megmenekül, de ha megmarad bűnében, elpusztul. (Vö. Jónás könyve.) Ez
az, amire a Szent Szűz is tanít bennünket. Medjugorjében így
fogalmazott: ,,A megtéréstôl függ a jövôtök.''
     A Szent Szűz figyelmeztet a világ veszélyes lelkiállapotára, és a
rendelkezésre álló idô rövidségére. A helyzet komolyságát növeli, hogy
most nem egy próféta, hanem az Egyház Anyja közvetíti az üzeneteket,
és nem egy város sorsáról, hanem az egész emberiség jövôjérôl van szó.
     Amennyiben nincs megtérés -- folytatja a Szent Szűz --, bizony a
pusztulásra is sor kerülhet: Péter apostol drámai szavakkal
figyelmeztet ugyanerre: ,,...a vétkes angyaloknak sem kegyelmezett
Isten, hanem sötét alvilági mélységekbe taszította ôket, hogy
ôrizetben maradjanak az ítéletig. Nem kegyelmezett a régmúlt világnak
sem..., amikor az istentelenek világára zúdította a vízözönt. A
szodomaiak és gomorraiak városát is elhamvasztotta, és végpusztulással
büntette, intô például azok számára, akik a jövôben gonoszat tesznek''
(2 Pét 2,4-6). Ezek tehát ,,intô példák számunkra: az örök tűz lett a
büntetésük'' -- írja Szent Júdás (Júd 5-7). Emlékeztetünk Jézus
szavaira is, amikor a Siloéban ledôlt toronyról beszélt, amely
tizennyolc ember halálát okozta: ,,Ha meg nem tértek, éppen úgy
elvesztek mindnyájan.'' (Lk 13,4-5).
     Szentírási példák azonban arra is egyértelműen utalnak, hogy az
ítélkezô Isten megmenti azokat, akik nem szolgáltak rá a büntetésre:
,,...mivel igazságos vagy, mindent igazságosan intézel, s nem tartod
hatalmadhoz illônek, hogy olyat elítélj, aki nem szolgált rá a
büntetésre'' (Bölcs 12,15). Eszerint az Isten az igazakat nem bünteti.
Az Isten az ô híveit, ha szenvedni fognak is a gonoszság műve miatt,
kimenti a pusztulásból (miként a vízözön idején Noét és családját,
vagy Szodomából Lótot és családját).
     A büntetô ítélet hallatán tehát soha nem szabad reménytelenségbe
esni (amint azt pl. Nostradamus jövendölései sugallják), hanem
választani kell az egyetlen kiutat: az ôszinte bűnbánatot és
megtérést.
     Isten még a büntetésekben is irgalmát gyakorolja, apránként
szabja azt ki, s alkalmat ad a megtérésre (vö. Bölcs 12,10). Mária
valahányszor a büntetésrôl szól, ezen igazságokról beszél.
     A sorra kerülô üzeneteken kívül még számos hitelt érdemlô látnok
(pl. Boldog Taigi Annamária) jövendöléseiben találkozhatunk a
büntetéssel, ítélettel. (Ennek szövegét lásd a 202. oldalon.)
     Nem vehettük sorra a magánkinyilatkoztatások elleni kifogások
egészét. Befejezésként álljon még itt néhány szempont, amelyet
megfontolásra ajánlunk mindazoknak, akik egyoldalúan elutasítják a
Mária-jelenéseket.
     1.) A magánkinyilatkoztatások tôlünk és álláspontunktól
függetlenül voltak és vannak, s mindig jótékony szerepet játszottak és
játszanak a népi vallásosságban, sôt hatásuk az Egyház életében egyre
fokozódik.
     2.) A magánkinyilatkoztatások nem fejezôdtek be. Ezért nem csupán
a lezárt (pl. Lourdes), de a nyitott (pl. Medjugorje), sôt a jövôben
bekövetkezô ügyekkel is találkozhatunk, amiknek vizsgálata, s a
belôlük fakadó jónak megtartása feltétlenül kötelezô.
     3.) A magánkinyilatkoztatás kérdésének tárgyalását nem tiltja az
Egyház. Ezért az Egyház tanításának figyelembevétele mellett a
lelkiismeret és a józan ész útmutatására figyelve szabad róluk
informálódni, velük kapcsolatban állást foglalni.
========================================================================
Újabb jelenések, könnyezések, lelkinaplók        Magánkinyilatkoztatások


     A korábban idézett Mária-jelenések statisztikája arról
tanúskodik, hogy az utóbbi évszázadban az események igen
felgyorsultak, és a rendkívüli jelenségek megszaporodtak. Szólnunk
kell a Szent Szűz két igen jelentôs, vizuálisan is széles körben
megtapasztalható ajándékáról: a könnyezésekrôl és a látnokok
lelkinaplójáról. Beszélhetnénk még az egyes helyeken elôforduló illat-
és fényjelenségekrôl is, de ezek a múlékony események kevésbé
értékelhetôk. (Az újabb jelenésekkel önálló fejezetben foglalkozunk.)
     Égi anyánk könnyezései részét képezik a magánkinyilatkoztatásnak,
s akkor is nagyon beszédesek, ha azokat nem kíséri semmilyen
mondanivaló. Sôt mi több, a néma anyai könnyek üzennek a legtöbbet.
Nem tudjuk, hány Mária-kép vagy szobor hullatott véres vagy tiszta
emberi könnyeket a Mária-korszak idején. Jellemzô, hogy a Rosa Maria
Mystica szobrok és képek közül hatvanhárom könnyezett 1977 és 1989
között huszonkettô országban. Már ez az egyetlen adat is igen
fájdalmas utalás az emberiség szomorú sorsára. Bűneink miatt hullanak
ezek a könnyek. Azért sír Jézus anyja, mert -- s errôl Fatimában
világosan beszélt -- sokan kárhoznak el, s ez a helyzet súlyosbodott.
Újra és újra felszólít bennünket, csodákat művel, könnyen alkalmazható
eszközöket ad, s alig történik valami változás. A mulasztás egy idô
után végzetes és jóvátehetetlen következményekkel járhat.
     A Mária-jelenések nagyon fontos és új adományai, dokumentumai a
lelkinaplók. Ezekben a beszámolókban a látnokok (nevezzük így ôket
egységesen) leírják az Úr Jézussal, vagy az ô édesanyjával folytatott
beszélgetésüket. A lelkinaplók szerzôi közül egyesek vizuális
jelenésben is részesülnek, de többen vannak, akik csupán lelki
beszélgetést (értelmi látomás) folytatnak égiekkel anélkül, hogy
valaha is lenne vizuális élményük. Ennek ellenére mindig tudják, ki
az, aki hozzájuk beszél, s ,,látják'', azt is, ha mosolyog, vagy
szomorú stb. Az utóbbi csaknem száz évben sok lelkinapló született
ilyen élménybôl, s legtöbb világhírnévre tett szert. A régi
századokból megemlítjük Sienai Szent Katalin Dialógus című írását.
Nagyszerűsége miatt ugyancsak felhívjuk a figyelmet Lucie Christine
írására és Bossis Gabriella Ô meg én című kétkötetes lelkinaplójára,
valamint Szent Faustyna Kowalska Naplójára. Bár ezek nem tartoznak
szorosan a Mária-üzenetekhez, ismeretük azonban meghatározó élmény
lehet, és az általános lelki műveltséghez is hozzátartoznak.
     A következôkben a Szeretetláng, Natália nôvér és a Mária Papi
Mozgalom Naplóját mutatjuk be, s részletesen beszélünk az Isteni
Irgalmasság üzenetérôl, Szent Faustyna Kowalska Naplójáról. A nevezett
naplók a lelki irodalom lenyűgözô gyöngyszemei. Valamennyi szívet-
lelket gyönyörködtetô és gyógyító (!) olvasmány, Istenhez emelô, és
életre szóló élmény. Ennek egyszerűen az a magyarázata, hogy a
lelkinaplók lapjain a szeretet szólal meg. Az Isten szeretete szól
olvasóihoz. Fontos megfigyelni, hogy a nevezett írásművek az Isten
akarata szerinti mindennapi életet képezik le. A szeretetre való
nevelés szándéka sugárzik valamennyinek betűjébôl. Akinek értô szíve
van, s megtanul a sorok között is olvasni, egyik-másik lelkinaplót
élete végéig naponta forgatni fogja.
========================================================================
A látnokok, és a hitelesség kérdése              Magánkinyilatkoztatások


     Az Egyház bölcsen jár el, amikor a rendkívüli eseményeket nagyon
alapos vizsgálatnak veti alá. Ezáltal védi az ügy tisztaságát és
tekintélyét. Megóv a hiszékenységtôl, a túlzásoktól és a
visszaélésektôl. Mi sem természetesebb, hogy a látnokok személye, az
általuk közölt üzenetek tartalma és gyümölcseik egyaránt tüzetes
vizsgálaton esnek át. A kivizsgálás többek között ezért is lassú.

     A látnokok esetében szó szerint megvalósul a szentírási igazság:
,,...Isten azt választotta ki, ami világ szerint oktalan..., azt
választotta ki, ami a világ szemében gyönge..., s ami a világ elôtt
közönséges és megvetett..., a semminek látszókat...'' (1 Kor 1,26-28).
Növendék apácák, egyszerű felnôttek és nagyrészt gyermekek. Ôk a Szent
Szűz üzenetvivôi. Semminek látszók. Nem tanultak, védtelenek,
kiszolgáltatottak, sebezhetôk, de ugyanakkor természetesek és
ôszinték. Egy dologban mégis valamennyien megegyeznek: minden
megaláztatás, megfélemlítés és keresztkérdés ellenére sem hátrálnak
meg. Ha olykor bizonytalankodnak is, a látnokok hisznek az Úrnônek, és
számítanak arra, hogy az Egyház Anyja igazolja ôket. Tatjana Goricseva
a medjugorjei látnokokkal kapcsolatosan klasszikus igazságot
fogalmazott meg az Echo von Medjugorje című lapnak: ,,A katolikus
Egyházban a csodákat megszokott módon tudományos vizsgálatnak vetik
alá, s azután hirdetik ki valódiságukat. Én azonban ezeknek a
gyermeklátnokoknak, s egyáltalán a gyermekeknek jobban hiszek, mint a
tudománynak...'' 26(1989)8. 01. 2. p.)

     A látnokokat mindig az Isten igazolja a jelenés helyén történô
csodák által. Míg ez be nem következik, a sátán elszántan birkózik az
eseményekkel, törekszik a látnokok megfélemlítésére, igyekszik
hitelüket rontani, életüket valóságos kálváriává tenni, s mindent
felhasznál -- egyháziakat és világiakat egyaránt -- Isten tervének
meghiúsítására. Az egyházi vizsgálat éppen ezért körültekintô.
Kiterjed a látnokok személyére, a csodákra, a gyümölcsökre, s amikor
az Egyház nyilatkozik egy-egy ügyben, ,,az egyházi döntés soha nem a
jelenés megtörténtét mondja ki, hanem annak elfogadhatóságát, mivel
nem mond ellene a kinyilatkoztatásnak... A természetfeletti okosság
ellen vétkezhet, aki nem hiszi.'' (Elôd I. Dogmatika. Bp. 1983. 650.
o.)
     Amíg egy-egy jelenés vizsgálata befejezôdik, a látnokok kemény
megpróbáltatáson esnek át. Mindig akadnak vállalkozók, akik
hangoztatott jó szándéktól vezérelve még az egyházi vizsgálat elôtt
negatív értelemben ,,eldöntik'' a kérdést. A látnokok élete ezért
valóságos keresztút. Nemegyszer a vádak egész özönével árasztják el
ôket az emberek, s ezáltal testi-lelki szenvedést okoznak a
látnokoknak, Isten ügyét pedig hátráltatják.
========================================================================
A Csodás Érem                        Egyházilag elismert Mária-jelenések


     A Mária-jelenések történetében az utolsó csaknem két évszázad
különösen jelentôs. Véleményünk szerint 1830 -- a Csodás Érem
átadásának éve -- nyitánya az üdvtörténet egy rendkívül fontos
korszakának, amit valóban joggal nevezhetünk Mária-korszaknak.

     Az európai forradalmak történetében Franciaországnak szomorú
dicsôség jutott. A francia föld forradalmai ugyanis a 18--19.
században mind vérengzés, mind egyházellenesség tekintetében kitűntek.
Csodálatos, hogy a nagy hagyománnyal rendelkezô francia Egyház virágai
minden pusztítás ellenére is gazdagon pompáztak tovább a 19. század
folyamán. Ebben a században élt pl. Vianney Szent János, ebben a
században került sor a Csodás Érem, La Salette és Lourdes jelenéseire,
ebben a században élt Lisieux-i Kis Szent Teréz stb.
     1830. július 18-ról 19-re virradó éjszaka, mindössze nyolc nappal
az újabb forradalom kitörése elôtt Párizsban csodálatos esemény
történt. Labouré Katalin, a Rue du Bac 140. szám alatt álló vincés
kolostor növendékét a Szent Szűz találkozóra hívatta az intézet
kápolnájába. Néhány hónappal késôbb, november 27-én este fél hatkor
pedig egy újabb látomásban megkapta a Csodás Érem tervét, s azt a
felszólítást, hogy legyen hűséges terjesztôje a Csodás Éremnek.
     Labouré Szent Katalin 1806. május 2-án született Fain-les-
Moutiers nevű faluban. Szüleinek kilencedik gyermeke volt. 1815.
október 9-én meghalt a család szíve, az édesanya, 11 árvát hagyva maga
után. A kis Katalin a Szent Szűzben talált édesanyára.
     Katalin 1830 elején követte nôvérét, Lujzát a Szeretet Leányai
Társulatba. Jelöltidejét Châtillon-sur-Seine-ben kezdte, de április 21-
én már Párizsban készült tovább Isten ügyének szolgálatára.
     1830. július 18-án éjjel fél 12-kor egy 4-5 évesnek látszó, fehér
ruhába öltözött fiúcska költötte fel álmából. ,,Jöjj a kápolnába, a
Szent Szűz vár reád!'' -- szólt hozzá. Katalin a döbbenettôl szólni
sem tudott. Gyorsan felöltözött, s a fiúcska kíséretében a kápolnába
sietett.
     A jelenés két órán át tartott. A Szent Szűz elmondta a reá váró
tennivalókat: ,,Gyermekem, Isten egy feladatot bíz reád. Sokat kell
majd szenvedned, de szívesen kiállod, ha meggondolod, hogy ez az ô
dicsôségére szolgál. Fölismered, ami Istentôl jön, s nem lesz nyugtod,
míg lelki vezetôddel nem közölted. Sok ellentmondásban lesz részed, de
ne félj, mert a kegyelem veled lesz...'' A Szűzanya sok mindenrôl
beszélt Katalinnak, de a Csodás Éremrôl ekkor még nem esett szó. Mária
jelezte a hamarosan kitörô forradalom pusztítását, de megígérte, hogy
Szent Vince társulatát meg fogja ôrizni.
     Katalin hallgatott élményeirôl. Egyedül gyóntatójával osztotta
meg titkát. A látnok -- külön parancsra -- csak 1841. augusztusában
írta le a vele megtörtént eseményeket.
     1830. november 27-én világossá vált Labouré Katalin küldetése. A
jelzett nap estéjén fél hatkor a Szent Szűz újabb látomásban mutatta
meg a nôvérnek a Csodás Érem tervét. Mária egy félig látszó földgömbön
állt, s két kezében egy kisebb gömböt tartott, majd így szólt: ,,Íme
ez a gömb, melyet itt látsz, az egész világot jelenti... s minden
embert külön-külön.'' A Szűzanya ujjain gyűrűk, s azokban drágakövek
voltak, amelyekbôl több fénysugár áradt. ,,Ezek a sugarak a kegyelmek
jelei, melyeket Mária az emberek számára kiesdekel.'' -- hallja
Katalin. A Szent Szűz jobb kezétôl kezdôdôen arany felírás volt
látható. A felirat átívelt Mária feje fölött, és bal kezénél
végzôdött. Az írás így szólt: ,,Ó, bűn nélkül fogantatott Szűz Mária,
könyörögj érettünk, kik hozzád menekülünk!'' A jelenés asszonya kérte
Katalint: ,,E minta szerint egy érmet kell veretni, és azok, akik azt
megáldása után viselik, és áhítattal elmondják ezt a rövid fohászt,
Isten anyjának egészen különös oltalma alatt állnak.''
     Ezt követôen megfordult a kép, s a látnok az érem hátoldalát
látta. Középen nagy M betű és a kereszt kombinációja rajzolódott ki,
alatta a két szív. Az egyiket tövisfonat koszorúzta, a másikat tôr
járta át. Az egész kompozíciót pedig 12 csillag övezte. Néhány héttel
késôbb, decemberben a jelenés és a rá vonatkozó felszólítás
megismétlôdött. Utolsó látomásában a Szűzanya tudtára adta Katalinnak:
,,Leányom, most már nem jövök többé, csak imáidban hallod szavamat.''
Ezzel pedig kezdetét vette a Csodás Érem világméretű hódítása.
     Az érem rajzolata valóságos mariológiai tanítást hordoz. A Csodás
Érem elsô oldalán a Szent Szüzet látjuk, akinek kitárt kezeibôl a
kegyelem fénye sugárzik, a másik oldalon pedig elôször jelenik meg
Jézus Szentséges és Mária Szeplôtelen Szívének együttes ábrázolása, s
ezzel egyértelmű égi utalást kapunk a két szív közös lélekmentô
munkájára. A Csodás Érem két oldalának ábrája óhatatlanul Grignion
Szent Lajos-Mária jövendölését idézi fel bennünk az Egyház Anyjának
társmegváltói és kegyelemközvetítôi szerepével kapcsolatban. Errôl
azonban csak az Egyház tanításának szellemében szabad beszélnünk.
,,...úgy kell érteni, hogy semmit se vonjanak le Krisztusnak, az
egyetlen közvetítônek méltóságából és hatóerejébôl, és ahhoz semmit se
adjanak hozzá'' (LG 62).
     Úgy tűnik, az 1830-ban kezdôdô Mária-korszakra utal Grignion
Szent Lajos-Máriának egy másik jövendölése is: ,,Szűz Máriának az
utolsó idôkben mindinkább elôtérbe kell lépnie irgalmassággal, erôvel
és kegyelemmel.'' (Grignion: A tökéletes Mária-tisztelet, 1944. 50/f.)
     Katalin gyóntatója, Jean-Marie Aladel atya csak 1832-ben közölte
az eseményeket Párizs érsekével, Hyacinthe Louis de Quélennel. Az
érsek az érem elkészítésében jó lehetôséget látott a Szent Szűz
tiszteletének terjesztésére, s ezen megfontolásból a júniusban
forgalomba került érméket elsôként maga a fôpásztor adta tovább
híveinek. De Quélen érsek megbízásából Guillou atya 1834-ben
megjelentette az elsô hivatalos közleményt az éremrôl. Aladel atya
pedig még ebben az évben megírta, és százezres példányban kiadta az
érem történetét, amit az emberek hamarosan megvásároltak. A kiadványt
öt év alatt hét nyelvre fordították le. Párizs érseke idôközben
megindította a hivatalos vizsgálatot, s 1836. febr. 16-tól július 13-
ig tizenkilenc ülés foglalkozott a jelenésekkel, a Csodás Éremmel, és
a vele kapcsolatos csodákkal, majd a bizottság hitelesnek
nyilvánította az eseményeket, és igaznak a Csodás Érem történetét. A
vizsgálati jegyzôkönyv 5. pontja ezt írja: ,,Az éremmel kiesdekelt és
hitelesített rendkívüli kegyelmek: gyógyulások és megtérések, ...
csupa igazoló érvek a tények megállapításához, hogy az úgynevezett
csodás érem egyes-egyedül Istentôl eredhet.''
     Katalin gyóntatója az éremmel kapcsolatos tömeges
imameghallgatásokról, megtérésekrôl és csodákról ezt mondja könyvében:
,,Százezrek, milliók vallják, hogy soha sem fordultak a csodás érmű
Nagyasszonyhoz hiába, midôn a lelkek megvilágosítása, megindítása,
jóra- vagy jobbravezetése forgott szóban.'' A feltűnô megtérések,
csodák és a mérhetetlen kegyelem áldásai hetek alatt közismertté
tették a Csodás Érmet, s maga a nép nevezte el az érmet csodásnak. Az
érem 1836 és 1839 között Franciaországon kívül elterjedt
Lengyelországban, Kínában, Oroszországban, Észak-Amerikában és
Abesszíniában mintegy tízmillió példányban. XVI. Gergely pápa is
tisztelte, és állandóan szem elôtt tartotta.
     De Quélen érsek kérésére XVI. Gergely advent második vasárnapjára
ünnepet engedélyezett a Szeplôtelen Fogantatás tiszteletére. 1839-ben
pedig kieszközölte a Szentszéktôl, hogy a Loretói litániába foglalják
bele a következô könyörgést is: ,,Eredeti bűn nélkül fogantatott
Királyné, könyörögj érettünk.'' A lánglelkű érsek a Notre-Dame
templomban külön trónust emelt a Csodás Érem bronzba öntött másának.
     Szent X. Piusz pápa 1909. július 8-án jóváhagyta a Csodás Érem
Társulatát és működési szabályzatát. Ennek célja a Szűzanya
tiszteletének és a Csodás Éremnek terjesztése. Labouré Szent Katalin
alázatosságára jellemzô, hogy élményeirôl élete során mindössze két
emberrel beszélt: gyóntatójával és rendi elöljárójával. A szent látnok
1876. december 31-én hunyt el.
     A Csodás Érem átadása a világnak pedagógiai és lélektani
szempontból is páratlanul fontos. Az érem által a Boldogasszony nem
csupán a világ figyelmét hívta fel lélekmentô tevékenységére, de
valamilyen kezdôdô súlyos veszélyhelyzetre is figyelmeztetett. (Erre a
jelenésben látott földgömb, és az érem felirata utal egyértelműen:
,,Ó, bűn nélkül fogantatott Szűz Mária könyörögj érettünk, kik hozzád
menekülünk!) A Csodás Érem elfogadása, hittel való viselése, a
vonatkozó röpima imádkozása, az éremmel kapcsolatos rendkívüli
események megismerése egyrészt igen széles körben rátereli az emberek
figyelmét a Boldogságos Szűz lélekmentô tevékenységére, másrészt sok
kegyelem forrását jelenti azok számára, akik kitartó ragaszkodásról
tesznek tanúságot.
     A szent életű Katalin 1876. december 31-én halt meg Párizsban.
Hetven évet élt. 1933-ban boldoggá, 1947. július 27-én pedig szentté
avatták. Épen maradt testét üvegkoporsó ôrzi a párizsi Csodás Érem
Kápolnában.
     A Csodás Érem viselése (lehetôleg nyakban hordozva) és a fohász
imádkozása ma is kegyelmek forrása. Beszerzése tehát ajánlatos.

     Megjegyzés: A látnokok közül Labouré Katalint, Soubirous
Bernadettet (Lourdes), Faustyna Kowalska nôvért avatták szentté. 2000
májusában boldoggá avatják a két, korán elhuny fatimai látnokot,
Ferencet és Jácintát. Az elhunyt látnokok közül Szt. Katalin, Szt.
Bernadett, és a ragályos betegségben elhunyt Jácinta teste maradt
épen.
     Figyelemre méltó, hogy a Csodás Érem felirata már 1830-ban ,,bűn
nélkül fogantatottnak'' nevezi a Szent Szüzet, jóllehet a szeplôtelen
fogantatás dogmáját csak 24 évvel késôbb, 1854-ben hirdette ki IX.
Piusz pápa.
========================================================================
La Salette                           Egyházilag elismert Mária-jelenések


     A folytatás La Salette. 1846-ban ebben a kis francia falucskában
a Szent Szűz két nagyon súlyos, és a hit elveszítése szempontjából
rendkívül veszélyes bűn, a káromkodás és a szentmise elmulasztása
ellen emeli fel a szavát. Ezt követôen részletesen megjövendöli a
Mária-korszak fôbb eseményeit, különös tekintettel azokra a
veszélyekre, amelyek a történelmi változások révén egyre súlyosabb
kárt fognak okozni a lelkeknek. Különösen fontos La Salette
jövendölését megérteni! Ha ugyanis visszatekintünk az elmúlt másfél
évszázadra, nyomról nyomra felismerhetjük az egyes utalásokat,
világossá válnak a vonatkozó próféciák, s a Mária-korszak végkifejlete
is felsejlik elôttünk. Minden okunk megvan az üzenet komoly
átgondolására és a következtetések levonására, hiszen éppen ez az
értelme annak, hogy a Szent Szűz rendelkezésünkre bocsátotta a
vonatkozó jövendöléseket.
     Grenoble környékén a La Salette-Favallaux falucskát még a
részletesebb térképeken is alig találhatjuk meg. Parányi ez a festôi
környezetben meghúzódó település, de mégis világhírnévnek örvend a
Szent Szűz 1846. szeptember 19-én történt jelenése és üzenetei miatt.
     Röviden az események: 1846. szeptember 18-án Melánia (Calvat
Franoise Mélanie, szül. 1831. nov. 7., meghalt 1904. dec. 15.), az
urának tehenét ôrzô kisleány találkozott a közeli Corps városból
származó fiúcskával, Maksziminnel (Giraud Pierre Maximin, szül.: 1835.
szept. 27., meghalt 1875. márc. 1.). A bizalmatlanul induló ismerkedés
után a két gyermek összebarátkozott, s másnap, szeptember 19-én már
együtt hajtották fel teheneiket a hegyre. A gyermekek életét és
játékát -- bár szerény képességekkel rendelkeztek -- áthatotta a
keresztényi neveltetés és az imádság szelleme. Harangszóra
elimádkozták az Úrangyalát, keresztet rajzoltak a kenyerükre, mielôtt
elfogyasztották volna, és virágokkal díszített paradicsomkertet
építettek szórakozásként. A játék után a két gyermek elaludt.
     Ébredés után Melánia látta meg elôször a Szent Szüzet, amint a
paradicsomkertben nagy fénytôl övezve fejét kezébe hajtva ült. A
,,szép asszony'', ahogyan Melánia mondja, lassan felállt, karját
keresztbe tette, és magához hívta ôket: ,,Jertek ide, gyermekeim, ne
féljetek; én azért vagyok itt, hogy nagy újságot mondjak nektek.'' A
gyermekek odasiettek. Melánia egészen megközelítette a jelenést, s azt
is tisztán látta, hogy a Szent Szűz szemeibôl könnyek ömlöttek, amint
beszélni kezdett. A társalgás a gyermekek által is használt patois
nyelven (a franciának egyik változata) folyt.
     A Boldogasszony néhány gépelt oldalra terjedô La Salette-i
üzenete, amit Melánia révén tudhattak meg az emberek, teljesen
felkavarta a keresztény világot. (Érdekesség, hogy a két látnokot
egymástól elkülönítve hallgatták ki, s a két iskolázatlan gyermek
külön-külön is el tudta mondani a Szűz szavait.) Ami La Salette-ben
egyedülálló -- írja Raissa Maritain -- az a gyermekek által kapott és
közvetített üzenet minôsége. Egy, már a megjelenés napján elmondott
nyilvános üzenet és egy titkos üzenet, amelyet Melánia késôbb (1858-
ban) tehetett közhírré.
     Mint az minden esetben lejátszódik, itt is megtörtént: a
jelenésnek voltak védelmezôi és támadói egyaránt. Mindkét táborban
találhatók püspökök, papok, neves emberek. Mivel a francia császár nem
fogadta el az eseményeket, jellemzô módon ezt a felfogást követte
hetven egyházmegyei újság is. Mellette csupán 12 egyházi lap mert
kardoskodni. Jelentôs többségben voltak azonban azok, akik elfogadták
az üzenetek hitelességét. Jellemzô, hogy 1846. szeptember 19-én
délután három órakor volt a pásztorgyermekek találkozása a
Szűzanyával, s 1851. szeptember 19-én De Brouillard, Grenoble püspöke
már elismerte a jelenések valódiságát, s mint illetékes egyházmegyei
püspök engedélyezte a zarándoklatokat La Salette-be. November 16-án az
egyházmegye minden szószékérôl felolvasták a püspöki körlevelet. Maga
a püspök -- hajlott kora ellenére -- lóháton ment a jelenés
színhelyére, hogy a szent hegyen, a La Salette-ben megjelent
Nagyasszony tiszteletére építendô bazilika alapkövét elhelyezze.
Egyidejűleg engedélyezte a ma is működô La Salette-i atyák rendjét,
amelyet Róma 1851. október 7-én megerôsített. A jelenések hitelérôl
tett tanúságot pl. Vianney Szent János, IX. Piusz (több brévét is
kiadott a La Salette-i jelenések ügyében.), XIII. Leó, de az események
hitele mellett állott ki maga a Szentszék is.
     A La Salette-i üzenet két lényeges elemet tartalmaz. Mária
egyrészt elítéli a káromkodást és a vasárnapi szentmise elmulasztását.
A Szent Szűz aggódása érthetô. A káromkodás és a szentmise
elmulasztása ugyanis az Isten és ember közötti kontaktust, az élô
személyes kapcsolatot rendkívül súlyosan károsítja. Aki nem teljesíti
Isten harmadik parancsát, az az ember nem imádkozik, megfosztja magát
még az imádságra indító helyzettôl is, a káromkodás pedig rendkívül
durva módon megsérti Isten méltóságát, és erôszakosan mélyíti a
szakadékot Isten és ember között. E két bűn, ha szokássá válik,
egyrészt megpecsételheti az ember örök sorsát, másrészt rossz
példájával súlyos kárt okoz mindazok lelki életében, akikkel együtt él
és dolgozik.

     A másik elem La Salette üzenetében a jövendölés. A könnyezô Szűz
elmondja, mi vár az emberiségre. Korábban jeleztük már a lényeget:
elérkezik a pillanat, amikor minden ember, aki bűnében megmarad, testi-
lelki pusztulással bűnhôdik. Amíg ez a pillanat elérkezik, addig
szabadon választhatunk a megtérés vagy a megsemmisülés között. ,,Nincs
többé haladék'' (Jel 10,6b) Mária könnyei az érzéketlen szívű, a
vesztüket elôidézô emberek sokasága miatt hullanak. Léon Bloy így ír a
síró Szent Szűzrôl: ,,Az sír La Salette-ben, akit minden nemzedék
Boldognak mond. Úgy sír, ahogy egyedül csak ô tud sírni.
Kiapadhatatlan könnyekkel siratja a kötelességteljesítés minden
megsértését.'' Az Üzenet elsô mondatai is érthetôvé teszik Mária anyai
könnyeit.
     ,,Ha az én népem nem akarja megadni magát, kénytelen leszek Fiam
kezét rája bocsátani. Oly nehéz, oly súlyos e kéz, hogy már nem tudom
többé visszatartani... És ti semmit sem törôdtök vele. Bizony sokat
kellene kérnetek és tennetek...'' E megrendítô bevezetés után az Ég
Királynôje felpanaszolja a vasárnapi munka és a káromkodás
elhatalmasodását.
     A további üzenetek (a ,,titok'') átadásával Melániának tizenkét
évig, 1858-ig kellett várnia. (1858 egyben a lourdes-i jelenések éve
is. Figyelemre méltó az egybeesés.) Az ún. La Salette-i titkok annak
idején az egész világot bejárták, de a mai ember már alig ismeri
ezeket, pedig tartalmuk ma is érvényes. A Szűzanya így folytatta
mondandóját:
     ,,Azon a ponton áll az Isten, hogy hallatlan módon fenyítsen. Jaj
a föld lakóinak, Isten ki fogja meríteni haragját... A társadalom a
legborzasztóbb ostorcsapások és a legnagyobb események elôestéjén
áll...'' A Szent Szűz ezt követôen a sátán pusztító munkájáról beszél,
s arról a mérhetetlen szenvedésrôl, ami a világra vár azért, mert
enged a kísértônek, a sátán elkötelezettjeinek stb. Egészen meglepôen
ezt mondja az Üzenet:
     ,,1864-ben Lucifer nagyszámú ördöggel kiszabadul; azon lesznek
minden áron, hogy lassanként (‘lépésrôl-lépésre') kiirtsák a
hitet...'' A Szent Szűz így jellemzi az elkövetkezô korszakot: ,,ez
lesz a sötétség ideje...''

     Megjegyzés: A bibliamagyarázók megegyeznek abban, hogy Jel 9,1-11
versek a gonosz lelkek kiszabadulását jövendölik meg. A Békés-Dalos
Újszövetségi Szentírás pl. az említett idézethez a következô
kommentárt fűzi: ,,Az ötödik harsonaszóra a gonosz lelkek egész serege
jön elô a pokolból...'' A Jel 9,13-21 versek kommentárja pedig így
hangzik: ,,A hatodik harsonaszóra felszabadul az egész alvilág, és a
gonosz szellemek pusztító háborúkra ingerlik az embereket.'' Gál
Ferenc így ír kommentárjában a vonatkozó helyrôl: ,,A gonoszság
fejedelmének ártó hatását igazi apokaliptikus kép mutatja be. Nála van
a mélység kútjának a kulcsa, tehát szabadjára engedheti az ártalmas
erôket. Ezek úgy szálltak fel, mint a kohó füstje, ami elsötétítette
az égboltot.'' (Gál F.: A Jelenések könyve. Szeged, 1994.)

     Feltűnô a Szent Szűz pontos idômeghatározása. Nem világos, miért
1864-ben kerül sor Lucifer kiszabadulására, azt azonban tudjuk, hogy
1864-ben volt az elsô Internacionálé...
     Mária felsorolja a sátán eszközeit is. Ezek a lelki vakság, a
viszálykodás, a rossz könyvek, a hamis szellem terjesztése, az
igazságtalanság, a gyűlölködés, a gyilkosság, a háborúskodás stb.
,,Minthogy az Istenben való hit feledésbe megy, azért ki-ki önnönmagát
fogja igazgatni és mások fölötti uralkodásra törekedni; a polgári és
egyházi hatalom el lesz törölve; minden rendet és igazságot lábbal
fognak tiporni; nem lesz egyéb látható, mint gyilkosság, gyűlölség,
féltékenység, hazugság, egyenetlenség a haza és a család szeretete
nélkül... Európa országai háború színhelyei lesznek...'' -- folytatja
a Szűz. A jelenés asszonya néhány városnak és országnak is
megjövendöli pusztulását vagy szomorú sorsát.
     ,,Az igazak szenvedni fognak nagyon -- folytatja az Ég Királynôje
--, imáik, bűnbánati cselekményeik és könnyeik fel fognak hatni az
égbe, és az Isten egész népe bocsánatért és irgalomért fog esedezni...
akkor Krisztus igazságosságának és az igazak iránti nagy
irgalmasságának egy ténye által megparancsolja angyalainak, hogy öljék
meg minden ellenségét. És azonnal megsemmisülnek Jézus Krisztus
ellenségei és minden (bűnbánat nélküli) bűnös ember és a föld
pusztasággá változik. Aztán béke áll be, és az emberek kiengesztelik
az Istent... Mindenütt felvirágzik a szeretet...''
     Az itt elmondottak révén nagyon prózaian vetôdik fel a kérdés:
vajon hány embert sikerül megmenteni az Isten Országa számára, amíg
beteljesednek a prófétai szavak? Sikerül-e felrázni a világot, amely
ökörlánccal vonja magára a büntetést (Iz 5,18), idôben megújul-e az
Egyház, s megvalósulhat-e égi anyánk vágya, hogy ne kárhozzon el
egyetlen ember sem?
     Mária szerint a békés, gazdag aratásra emlékeztetô idôszak csak
25 évig fog tartani. Az emberiség újra elfeledi majd az Istent. A
sátán ekkor fogja végsô harcát indítani Isten és az emberiség ellen.
     Az Egyház Anyja ezt követôen beszél az Antikrisztus születésérôl
és tevékenységérôl, az Egyház válságáról, az évszakok megváltozásáról,
az égitesteken tapasztalható feltűnô jelekrôl, rettenetes
földrengésekrôl és egyéb katasztrófákról, a sátáni erôk hamis
csodáiról stb. A békés korszak elmúltával az Antikrisztus elôhírnöke
kezdi meg rémisztô munkáját, aki iszonyatos vérontást fog okozni, de
ezt a pusztítást mindennemű csapás is kísérni fogja majd. Így pl.:
pestis, éhezés és háborúk. A világ sorsa az Antikrisztus fellépésével
(,,...ô a megtestesült ördög lesz'') fog végzetessé válni. ,,Az
évszakok megváltoznak, a Föld csak rossz gyümölcsöt terem, a csillagok
elvesztik szabályos pályafutásukat, a Hold csak pirosbamenô fényt ad;
...és borzasztó földrengést okoz, mely elnyeli a hegyeket és
városokat.'' Az Antikrisztus székvárosa Róma lesz. ,,Az ördögök a
levegôben és a földön látszólagos csodálatos tetteket visznek
végbe...'' (UFO...?)
     A Szűzanya üzenetében mindenkit hív a sátán elleni harcra.
,,Sürgôs felhívást intézek a Földhöz, felhívom az élô Isten igazi
tanítványait..., az emberek egyetlen és igaz Megváltójának
követôit..., gyermekeimet, ...követôimet, azokat, akik nekem
adattak..., az utolsó idôk apostolait... Itt az ideje, hogy
elôjöjjenek és megvilágítsák a földet... Harcoljatok, világosság
gyermekei, ti, kicsiny nyáj...''
     A jövendölésben vigasztaló kitétel is szerepel: ,,Isten
gondoskodni fog szolgáiról és a jóakaratú emberekrôl, az Evangéliumot
mindenütt hirdetni fogják, minden nép és nemzet eljut az igazság
ismeretére.'' A sátán rettenetes pusztítása után azonban művével
együtt elpusztul. ,,Szent Mihály fôangyal lehelete megfojtja ôt.''
Végül pedig: ,,...a víz és a tűz megtisztítja a Földet, és az emberi
kevélység minden művét megsemmisíti, és minden meg fog újulni; az
emberek Istennek szolgálnak, és ôt dicsôítik.''
     Ezeket a próféciákat csaknem százötven évvel ezelôtt kapta meg az
emberiség az Egyház Anyjától. Elegendô csupán visszapillantani a közel
másfél évszázad történetére, s megláthatjuk, miként valósulnak meg
pontról pontra a jövendölések. Meg kell jegyeznünk, hogy a La Salette-
i próféciák (a ,,titok'') hitelessége körül még ma is viták folynak.
Amint elmondtuk, a Szent Szűz csak 1858 után engedélyezte
nyilvánosságra hozni a próféciákat. 1851-ben a két látnok leírta
ezeket, s a dokumentum lezárt borítékban IX. Piusz pápa kezébe került.
A boríték sorsáról nem tudunk. A titok elôször 1879-ben jelent meg
Mons. Zola, Lecce püspökének kiadásában egyházmegyei jóváhagyással.

     Megjegyzés: Munkánkhoz eme kiadás bôvített, magyarázatokkal
ellátott 1929-es magyar nyelvű változatát használtuk. Bibliográfiai
leírását ld. a Bibliográfia c. fejezetben.

     A kiadványt több francia püspök abban az idôben tiltakozással
fogadta, s visszavonását kérte, de a tiltakozást nem lehetett komolyan
megalapozni, s a visszavonás nem történt meg. Igaz, a látnokok
hányatott élete kifogásolható, de elôre haladva az idôben valóban
pontról-pontra látható a próféciák teljesülése. Úgy tűnik, maga a
történelem igazolja La Salette jövendöléseit.
     Könyveket írtak már La Salette üzenetérôl. Mi csupán egy nagyon
fontos és napjainkban egyre jobban kirajzolódó isteni akaratra
kívántunk rámutatni. Arra ugyanis, hogy a jelenés asszonya világosan
értésünkre adta: a Mária-korszak vége felé az egyes ember választás
elé lesz állítva: Választania kell a megtérés vagy a testi-lelki
pusztulás között. A jelek szerint belátható idôn belül elérkezik egy
nap, amikor mindazoknak, akik a bűnben megmaradnak, szerte a világon a
fizikai megsemmisüléssel is számolniuk kell. Nyomasztó a kérdés:
hányan fognak megmenekülni, s hányan fognak áldozatul esni. A Szent
Szűz kifejezett szándéka, hogy minden ember megtérjen, s ily módon
elkerülje az elhatalmasodó bűn végkifejletét, a pusztulást.
========================================================================
Lourdes                              Egyházilag elismert Mária-jelenések


     A következô állomás: Lourdes, 1858. A lourdes-i eseményekben nem
csupán egy Mária-kegyhely létrejöttét, nem csupán a bűnbánatra, az
imára, a rózsafüzér imádságra való buzdítást kell látnunk. Még csak
nem is egy zarándokhelyet, ahol betegek gyógyulhatnak meg. Sokkal
fontosabb itt is a lélektani, pedagógiai szándék kifejezôdése. A Szent
Szűz hívja övéit (egyelôre csak zarándoklatra). A zarándokok pedig
magukkal viszik az emberszeretô Boldogasszony áldásos tevékenységének
hírét. Nagyban segíti ezt a fejlôdô közlekedés, a tömegkommunikáció, a
kezdôdô globalizáció. A lourdes-i szobrok és barlangok, valamint a
könyvek által a Szent Szűz gondoskodó jósága (gyógyítás,
imameghallgatás), egyrészt átmegy a köztudatba, másrészt pedig igen
elônyösen befolyásolja a népi vallásosságot. Az emberek számára
világszerte természetessé válik, hogy minden lelki-testi bajukban égi
anyánk hatalmas segítônk és közbenjárónk, a bűnbánatra és az imádságra
való felhívás pedig elôrevetíti az engesztelés gondolatát.
     A katolikus világ számára a franciaországi Lourdes neve igen
ismerôsen hangzik. A Mária-kegyhelyek sorában a legjelentôsebbek
között tartjuk nyilván.
     Lourdes a festôi Pireneusok között, a Gave patak mentén húzódik
meg, közvetlenül a francia-spanyol határ mentén, közel a Földközi-
tengerhez. A világhírű kegyhely a jelenések elôtt alig ismert,
nyomorúságos település volt.
     Az események Lourdes-ban is váratlanul kezdôdtek. Három gyermek,
Bernadette és Maria Soubirous, a helyi szegény molnár leányai és Janka
Abadie 1858. február 11-én fát szedegetett a Massabielle szikla
környékén. A gyermekek a malompatakon is átgázoltak. A 14 éves,
beteges Bernadett azonban elmaradt társaitól, hogy lehúzza cipôjét és
harisnyáját. E művelet közben váratlan és erôs szélzúgásra lett
figyelmes. Amint felnézett, a patak túlsó oldalán egy sziklahasadékban
a Szent Szüzet pillantotta meg.
     A jelenés asszonya természetfölötti fénytôl övezve, gyönyörű
fehér ruhában tűnt fel. Sarutlan lábait, amelyek egy vadrózsabokor
ágait érintették, egy-egy aranyrózsa díszítette, derekát pedig kék öv
fonta körül. Fejérôl dús fátyol hullott alá. A Szűz imádságra kulcsolt
keze hófehér rózsafüzért tartott, amelynek szemeit aranylánc fogta
egybe. Bernadett ijedtében rózsafüzére után kapott, de félelmében még
keresztet sem tudott vetni. A Hölgy ekkor bátorítólag rámosolygott a
gyermekre, lassan, méltóságteljesen keresztet vetett, de nem szólt
semmit. Bernadett mindenben követte a Szent Szüzet. Ô is keresztet
vetett, majd pedig térden állva imádkozni kezdte a rózsafüzért. Amikor
befejezte, Jézus anyja intett Bernadettnek, hogy menjen közelebb, de ô
nem merte megközelíteni. Erre a jelenés eltűnt.
     A Lourdes-i Boldogasszony 18 alkalommal jelent meg Bernadettnek.
A Szent Szűz a harmadik jelenés napján (febr. 18.) szólt elôször
Bernadetthez, amikor is a látnok gyermek arra kérte: írja fel a nevét
a magával hozott papirosra. Amit ô mondani akar -- válaszolta a
Szűzanya --, azt nem szükséges leírnia. Kéri azonban, hogy az
elkövetkezô két héten keresztül mindennap jöjjön el a jelenés helyére.
Megígérte Bernadettnek, boldoggá teszi, de csak a túlvilágon.
Kifejezte óhajtását, hogy sok embert kíván látni a jelenés helyszínén.
Február 25-én (kilencedik jelenés) már háromszázötvenen jöttek el a
barlanghoz.
     A jelenés híre gyorsan terjedt, és a legkülönfélébb
állásfoglalásra késztette az embereket. Bernadett számára a ,,látnoki
szerep'' kálváriát jelentett. A látnok egyaránt céltáblája lett a
hívôknek, a túlzóknak, a kíváncsiskodóknak, az okoskodóknak, a
gúnyolódóknak és az ellenségeskedôknek. Emiatt a gyermeknek sokat
kellett szenvednie. Mária azonban igazolta a látnokot.
     Február 25-én a Szent Szűz felszólítja Bernadettet: ,,Igyál és
mosdjál meg a forrásból és egyél a füvekbôl, melyek ott teremnek.''
Mivel a gyermek semmit nem látott, ezért a malompatakhoz sietett, de a
,,szép hölgy'' megállította: ,,Ne menj oda! Én neked nem azt
parancsoltam, hogy a Gave folyamból igyál, hanem inkább ebbôl a
forrásból meríts.'' A Boldogasszony e szavak után a barlang egyik
száraz szögletére mutatott, ahol néhány csomó fű is árválkodott. A
gyermek a jelzett helyre ment, s ott kézzel kaparni kezdte a földet,
amely egyre nedvesebb lett, s lassan vékony sugárban víz kezdett
folyni. Bernadett a negyedik próbálkozásra legyôzte undorát, s ivott a
sáros vízbôl, meg is mosakodott benne, s evett a fűbôl is. A
jelenlévôk, akik csak a gyerek mozgását látták, kiábrándítónak
találták a jelenetet, sôt voltak, akik bolondnak tartották a kislányt.
A kérdésre, hogy miért tette, Bernadett ezt válaszolta: a bűnösökért.
     Március 2-án a Szent Szűz kérést fogalmazott meg: ,,Menjen,
mondja meg a papoknak, hogy jöjjenek ide, és építsenek itt kápolnát.''
Bernadett azonnal a plébánoshoz sietett, hogy továbbítsa a kérést.
Dominique Peyramale plébános kész volt mindenre, de bizonyosságot
akart. Érdeklôdött a jelenés asszonyának neve után, de azt Bernadett
bizony nem tudta megmondani. A lelkipásztor ezért jelet kért. Arra
biztatta Bernadettet, kérje meg a hölgyet, hogy virágozzék ki a lábait
érintô vadrózsabokor, akkor felépül a kápolna. A következô találkozás
alkalmával a Szűz csupán mosolygott a kérésen, majd egy újabb titkot
adott Bernadettnek személyével kapcsolatban, s csupán ennyit mondott:
,,bűnbánat, bűnbánat, bűnbánat.''
     A forrás vize lassan elhagyta a barlangot. Ez többeket
megrendített, mások azonnal magyarázatot kerestek, voltak, akik
értetlenül fogadták. A víz pedig egyre bôségesebben tört elô a
mélybôl. Néhány nap múlva letisztult, és állandósult a hozama. Mérések
szerint a lourdes-i vízforrás a jelenések idején percenként 85,
óránként 5100, naponként pedig 122.400 liter vizet adott.
     Lourdes-ban az elsô csodálatos gyógyulások már a jelenés
napjaiban bekövetkeztek. Ennek ellenére hadjárat indult mind
Bernadett, mind pedig a forrás ellen. Rendôrségi eljárások, a barlang
betömése, korlátok felállítása, tiltások stb. következtek. A lourdes-i
barlang körül kialakult zavaros helyzetet csak legfelsôbb utasításra
sikerült megszüntetni.
     A lourdes-i forrás vize ma is buzog, és gyógyít. A víz
összetételét már sokszor megvizsgálták. Az eredmény mindig ugyanaz:
normális ivóvíz. Az elmúlt jó 130 év alatt Lourdes-ban 6-7 ezer ember
gyógyult meg. Jellemzô az egyházi vizsgálat szigorúságára, hogy e
gyógyulások közül alig 60-at ismert el csodálatosnak. Lourdes-ot
évente 3-4 millió zarándok és sok százezer beteg keresi fel, akiknek
ellátásáról ingyen gondoskodnak. A betegekrôl, a gyógyulásokról a
Lourdes-ban működô Nemzetközi Orvosi Iroda készít feljegyzéseket. A
lourdes-i gyógyulások sora világos jele és igazolása Bernadett
hitelének.
     Amint jeleztük, Bernadett Soubirous sem kerülte el a látnokok
belülrôl gyönyörű, de a világ szemében ugyancsak sanyarú sorsát.
Kétségbe vonták elméjének épségét, csalással vádolták, letartóztatták,
kicsúfolták, fenyegették stb. Bernadett és családja is sokat
szenvedett az emberek értetlen és nemegyszer rosszindulatú
viselkedésétôl. A látnok fél plébánosától is, akit kétségek gyötörnek.
Peyramale plébános stílusában nem tagadja meg korát. Jó szándékú bár,
szeretné tudni az igazságot, de kemény a gyerekhez.
     Néha úgy tűnik, hogy minden égi és földi segítség magára hagyja
Bernadettet egy idôre. A zavart és a feszültséget fokozza, hogy a
plébános március 2-i kérése a jelekre vonatkozóan nem teljesül. Nem
virágzik ki a vadrózsabokor. Egészen más történik. A látnok térden
csúszkál, majd füvet eszik, sáros vízben mosakszik, abból iszik stb. A
sok száz csodaváró pedig megmosolyogja.
     A forrás és az elsô gyógyulások nem gyôzik meg az emberek jó
részét. A plébánost sem. Egyértelmű jelre vár. Az 1858. március 25-i
jelenés alkalmával erre is sor kerül. A szép hölgy a gyermek
megismételt kérdésére megmondja végre a nevét: ,,Én vagyok a
Szeplôtelen Fogantatás.''
     Bernadett, amennyire csak tud, futva teszi meg az utat a
plébániáig s magában ismételgeti a hölgy nevét, nehogy elfeledje,
hiszen fogalma sincs arról, mit is jelentenek a szavak. Amikor az
asztmás gyermek a plébániához érkezik, s kinyitja a kaput, éppen
szembe találja magát az udvaron sétáló plébánossal. Lihegve, szinte
fuldokolva csak ennyit tud mondani: ,,Én vagyok a Szeplôtelen
Fogantatás.'' René Laurentin ezt írja a jelenetrôl: ,,Peyramale
meginog az ütés alatt''. Megkapta tehát a jelet. Lépnie kell az
ügyben.
A hölgy neve mindenkit megdöbbentett. Azt is alig tudták néhányan,
hogy IX. Piusz pápa négy évvel korábban, 1854. március 25-én hirdette
ki a szeplôtelen fogantatás dogmáját.
     Az utolsó jelenés a barlang elôtt április 7-én történt. Mária
búcsúlátogatására pedig július 16-án került sor. A lourdes-i jelenések
és üzenetek lényege röviden így foglalható össze:
     A Szent Szűz azt kérte, hogy emeljenek kápolnát a jelenés helyén,
és vezessenek oda zarándoklatokat. A Szűzanya háromszor szólított fel
bűnbánatra, és biztatott a bűnösök megtéréséért végzett imára. Ezek a
szavak az engesztelésre szólítanak fel, bár az ,,engesztelés'' szó
elôször Fatimában hangzik el Mária ajkáról.
     Végül pedig a Szent Szűz az események hiteléül gyógyító forrást
fakasztott a jelenés barlangjában. Úgy tűnik, a nagy nyitány (Csodás
Érem) és a prófétai prognózis (La Salette) után az Egyház Anyja
Lourdes-ban a csodák mint jelek által az egész világ elôtt rendkívül
komoly nyomatékot ad munkájának és felhívásainak.
     A lourdes-i jelenések történetében sokan játszottak szomorú
szerepet. IX. Piusz pápának kellett közbelépni, aki 1869. szept. 4-én
kelt levelében igyekszik véget vetni a megnyilvánuló rosszindulatnak:
,,Az emberi gonoszságnak az isteni irgalmasság ellen intézett harca
szükségképpen arra szolgál, hogy a csodálatos események valódisága és
igaz volta annál világosabban kitűnjék.'' Ezt a pápai nyilatkozatot
érdemes mindannyiunknak megfontolni.
     Lourdes, és a rendkívüli gyógyulások áldásos hatása a hitéletben
ma is érvényesül, és felmérhetetlen kegyelmek forrása. Lourdes
szelleme végsô soron a lelket kívánja gyógyítani. Ez esetenként
egészen rendkívüli eredményeket szül. Mindössze Henri Lassare, Franz
Werfel és Alexis Carrel nevét említjük, akik könyvben is elmondják
élményüket és Lourdes történetét. Érdemes újra visszagondolni La
Salette titkára, amit 1858-ban volt szabad nyilvánosságra hozni. Ha
megfelelô körültekintéssel sor kerül erre (csak 1879-ben jelent meg, s
igen ellenségesen fogadták), a két esemény üzenete kölcsönösen erôsíti
egymást, s a világban sokkal mélyebb nyomokat hagy.
     Bernadett Soubirous a történések után hamarosan apácanövendék
lett Neversben. 13 évig volt szerzetes. A szerzetben az egyébként
visszavonulásra vágyó lourdes-i látnok igen sokat szenvedett a
látogatóktól, a kíváncsiskodóktól. Bernadett nem számíthatott földi
boldogságra. Neki tanúságot kellett tennie ország-világ elôtt a
lourdes-i eseményekrôl, és nagyon nehéz szenvedéssel kellett
befejeznie életét. A megaláztatás és a súlyos testi szenvedések élete
végéig elkísérték. 1878. december 11-tôl 1879. április 16-án
bekövetkezô haláláig ágyban fekszik. Szenvedéseinek mértékére jellemzô
Cros atya megjegyzése: ,,Szenvedéseiben összezsugorodott... Semmivé
lett.'' Bernadett is utal fájdalmainak nagyságára: ,,Amikor az ember
kínlódik, szüksége van rá, hogy egyedül legyen.'' Nôvértársai
biztatták: imádkozzon gyógyulásáért. Lourdes látnoka ezt soha nem
tette. Inkább erôt és kitartást kért a szenvedéshez.
     Bernadett 1844. január 7-én született Bolyban, és 1879. április
16-án halt meg Neversben. Holttestét 1925. aug. 5-én, boldoggá
avatásának évében exhumálták. Bernadett mellkeresztjét 46 év alatt a
rozsda megemésztette, de holttestét épségben találták. A lourdes-i
látnokot 1933. dec. 8-án XI. Piusz pápa avatta szentté. Bernadett
Soubirous holtteste a nevers-i kolostorkápolnában látható. Aranyozott
kristály-koporsóban várja a feltámadást.
     A lourdes-i események is azt példázzák, hogy a Szent Szűz örök
boldogságunk érdekében szinte kézzelfogható közelségbe hozza a
természetfölötti valóságot. A Boldogasszony a Csodás Érem átadása és
La Salette után Lourdes-ban bűnbánatra és zarándoklatra hívja az egész
világot, hogy megerôsödjenek, s üzenete ily módon eljusson a föld
végsô határáig.
     Az Egyház 1993-tól az elsô lourdes-i jelenés napján, február 11-
én ünnepli a Betegek Világnapját.
========================================================================
Fatima                               Egyházilag elismert Mária-jelenések


     Megjegyzés: Fatimát, a ,,világ oltárát'' (XII. Piusz), ,,a
természetfölötti kirobbanásának helyét'' (Paul Claudel) Mohamed
leányáról, Fatimáról nevezték el még a mórok ott tartózkodása idején.

     1917-ben -- fél évvel az októberi bolsevik hatalomátvétel elôtt -
- a Szent Szűz Fatimában hívja fel a világ figyelmét a Mária-korszak
legsúlyosabb, a legtöbb lelki kárt okozó évtizedeire. Figyelmeztet az
újabb súlyos szenvedésekre, a tömeges méretű lélekrombolásra, a
hatalmilag megszervezôdô és a politikai eszközökkel terjesztett
ateizmus veszélyére, egy szóval a bűn további hatalmasodásának újabb
fejezeteire. Egyben megígéri: ,,a végén Szeplôtelen Szívem fog
gyôzedelmeskedni.'' A ,,gyôzelem'' szó nem költôi fordulat, nem egy
korszak lezárását, hanem egy harc -- nyilván a sátán elleni harc
(ellenségeskedés) -- eredményes befejezését, a sátán végsô
megszégyenülését jelenti. A fatimai események sorozata sok egyéb
kérdésben is fontos határkôt jelent a Mária-korszakban. Itt a
teljesség kedvéért egyetlen, de meghatározóan fontos kijelentést
idézünk Mária szavaiból: ,,Imádkozzatok sokat, nagyon sokat, és
hozzatok áldozatot a bűnösökért, mert sok lélek a pokolba kerül, mivel
nincs, aki áldozatot hozzon és imádkozzon értük.'' A Mária-jelenések
során Fatimában fogalmazódik meg világosan és egyértelműen a Szent
Szűz akarata: legyünk segítségére. A lelkek megmentésében vegyenek
részt, és fogjanak össze a szavára figyelô emberek.

     Az 1917-es esztendô mind a világtörténelemben, mind pedig az
üdvösség történetében igen jelentôs dátum. Rengeteg szenvedés és
vérontás árán Európa keleti részében új korszak és új eszme indult
történelmi útjára. Ez az új korszak és új eszme úgymond az ember
nevében vállalta, sôt erôszakosan és szervezetten terjesztette az
istentagadást mint hivatalos ideológiát. Az üdvtörténet folyamán
elôször jöttek létre azok a politikai feltételek, amelyek
világméretekben szolgálták az ateizmust. Ez pedig páratlan pusztítást
végzett az istenhit intézményrendszerében, a lelkekben, az élet minden
terén szerte a világon. Érthetô, ha az Egyház Anyja, a Boldogságos
Szűz fél évvel az októberi bolsevik puccs elôtt, a neki szentelt
hónapban, tehát 1917. május 13-án Fatimában újra letekintett erre a
sok szenvedést látott s mérhetetlen szenvedés elôtt álló világra.
     A lisszaboni egyházmegyéhez tartozó tanyaközpont, Fatima nevét a
jelenések elôtt még a portugálok sem ismerték. A régi Fatima 35-40
tanyának volt a központja. A közös templom és a plébánia székhelye
Fatimában volt. A szétszórt településeken mintegy 2500 ember élt.
Ettôl a helységtôl 2-3 km-re lévô Cova da Iriaban (Szent Irén völgye),
ahol a jelenések történtek, ma hatalmas bazilika hirdeti 1917
májusának eseményeit.
     A meszes, sziklás, csapadékszegény vidéken a nép nagyon szerényen
élt. A földművelô munkának alig volt értelme ezen a tájon. Gazdagon
termô gyümölcsös és juhállomány biztosította a tanyák megélhetését. A
parasztok gyermeki hite és egyszerűsége példaadó volt. A vasárnapi
szentmisékrôl szinte senki nem hiányzott.
     Az Aljustrel nevű tanyán élt Antonio dos Santos és Manuel-Pedro
Marto családja (rokonok), amelybôl a három látnok származott. A Santos
család sarja a még élô Lucia. Ferenc és Jácinta pedig a Marto család
tizedik és tizenegyedik gyermeke. A gyermekek nemcsak rokonok, de
barátok is voltak. Együtt ôrizték juhaikat. Lucia 10, Ferenc 9,
Jácinta pedig 7 éves, amikor a jelenések 1916 tavaszán elkezdôdtek.
1916 tavaszától 1917. október 13-ig három angyali, és hat Mária-
jelenésrôl tudunk.
     Lucia (1916-ban még írástudatlan) nem emlékszik pontosan az
angyali jelenések napjaira. 1916 tavaszán egy verôfényes napon a három
pásztorgyermek ebédhez készülôdött, amikor váratlanul éles fényben egy
ifjút pillantottak meg, aki a Béke Angyalának nevezte magát.
Bátorította a gyermekeket, és felszólította ôket, hogy imádkozzanak
vele együtt. Az angyal letérdelt, homlokával a földet érintette, majd
háromszor elmondta (a gyermekek pedig ismételték) a következô
imádságot: ,,Istenem, hiszek tebenned, imádlak téged, remélek tebenned
és szeretlek. Bocsánatért esedezem hozzád mindazokért, akik nem
hisznek benned, nem imádnak, nem bíznak benned és nem szeretnek.'' Az
imádság után fölkelt, és biztatta a gyermekeket: ,,Így imádkozzatok!
Jézus és Mária Szíve kegyesen fogadják imátokat.'' Ezt követôen a
jelenés eltűnt. Az eseményrôl a gyermekek hallgattak.
     Lucia a jelenések alkalmával mindent látott és mindent hallott, s
egyedül csak ô beszélt. Jácinta is látott és hallott mindent, Ferenc
azonban mindent látott, de semmit nem hallott. Ennek ellenére Ferenc
is érezte a belsô kényszerítô erôt, aminek hatására a többiekkel
együtt a földre borult. Az imát Luciától és Jácintától tanulta meg.
     A második angyali jelenésre a nyár közepén, júliusban vagy
augusztusban került sor. A jelenés ebéd utáni idôben, váratlanul
érkezett. ,,Mit csináltok..?'' -- kérdezte az angyal. ,,Imádkozzatok,
imádkozzatok sokat! (Szórakozásunk alkalmával érdemes felidézni ezt a
jelenetet.) Jézus és Mária Szentséges Szíve (Csodás Érem!) általatok
akarja irgalmasságuk tervét megvalósítani. Imádkozzatok szakadatlanul,
és vezekeljetek a sok bűnért, mellyel Istent bántják meg, és kérjétek
a bűnösök megtérését. Így ki fogjátok eszközölni hazátok számára a
békét. Portugália Ôrzôangyala vagyok, a Béke Angyala.'' Hogyan hozzunk
áldozatot? -- kérdezte Lucia. ,,Mindent alakítsatok áldozattá...
Fogadjátok megadással a szenvedést, melyet az Úr fog küldeni, és
viseljétek türelmesen.''
     A három látnok a természetfeletti erô és az események hatására
teljesen megváltoztatta életét. Bár külsôleg semmi különös nem
történt, a világ nem látta, hogy a gyermekek az intenzív életszentség
útjára léptek. Elsô idôkben vezeklésük abban állt, hogy földre borulva
órákon keresztül imádkozták az angyal imáját. Késôbb rendszeresen
vállaltak igen kemény áldozatokat is.
     Az angyal szeptember végén vagy október elején jött harmadszor.
Ez alkalommal kehely volt a kezében, felette pedig egy ostya, amelybôl
vércseppek hullottak a kehelybe. Az Angyal a kelyhet és az ostyát a
levegôben hagyta lebegni, majd leborult és háromszor elmondta a
következô imát: ,,Legszentebb Szentháromság, Atya, Fiú és Szentlélek!
Mélységes alázattal imádlak, s felajánlom Neked Jézus Krisztus
legdrágább Testét, Vérét, Lelkét és Istenségét, aki a föld valamennyi
tabernákulumában jelen van, engesztelésül a szentségtörésekért a
szidalmazásokért és közömbösségért, melyek által Ôt bántják meg. Jézus
Szentséges és Mária Szeplôtelen Szíve által könyörgök hozzád a szegény
bűnösök megtéréséért.''
     Ezt követôen az ostyát Luciának, a kehely tartalmát pedig
Ferencnek és Jácintának adta. Közben így szólt: ,,Vegyétek Jézus
Krisztus Testét, és igyátok Vérét, melyet hálátlan emberek oly
szörnyen meggyaláznak. Tegyétek jóvá bűneiket, és vigasztaljátok a jó
Istent.'' Végül ismét a földre borulva háromszor elmondta az elôbbi
imát, majd eltűnt. A három gyermek igen kimerült az események
hatására. Teljesen átitatódtak Lélekkel. A látnokok azonban még mindig
nem avattak be senkit közös titkukba. Csak vezekeltek, és
engeszteltek.
========================================================================
A hat fatimai Mária-jelenés          Egyházilag elismert Mária-jelenések


     1.) Az angyal harmadik jelenését követôen csaknem nyolc hónappal
késôbb, 1917. május 13-án került sor a Szent Szűz elsô jelenésére
Fatimában, a Cova da Iria egyik lejtôjén. A jelenést megelôzô
fényvillanásból a gyermekek közeledô zivatarra gondoltak. Gyorsan haza
akartak menni, de újabb fényvillanást tapasztaltak, a következô
percben pedig egy fehérbe öltözött asszonyt pillantottak meg egy
törpetölgy-bokor felett, aki a ,,Napnál is fényesebb volt''.
     A gyermekeket megdöbbentette a jelenés váratlansága és szépsége.
A Szűzanya szólalt meg elôször. ,,Ne féljetek, nem bántalak
benneteket.'' Lucia ocsúdott fel elsônek és megkérdezte: ,,Honnan
jön?'' -- ,,Az Égbôl'' -- volt a válasz. Lucia következô kérdése
talpraesettséget árul el: ,,S mit kíván tôlünk?'' A jelenés asszonya
erre így felelt: ,,Azért jöttem, hogy kérjelek benneteket: jöjjetek a
következô hat hónapban is ide, ugyanezen a napon és ugyanebben az
órában. A végén megmondom, hogy ki vagyok és mit akarok. Visszatérek
még egy hetedik alkalommal is.''
     Lucia felbátorodik, és ebben a helyzetben a világ
legtermészetesebb kérdését fogalmazza meg, amibôl újabb párbeszéd
kerekedik. ,,Én is az égbe fogok jutni?'' ,,Igen.'' ,,És Jácinta?''
,,Ô is.'' ,,És Ferenc?'' ,,Ô is, de addig még nagyon sok rózsafüzért
kell elimádkoznia.'' A legidôsebb látnok tovább kérdez nemrégen
elhunyt barátnôi felôl. ,,Maria das Neves szintén már az égben van?''
(16 éves lehetett, amikor meghalt.) ,,Igen.'' ,,És Amália?'' (Ez a
hölgy 18-20 éves korában halt meg.) ,,Ô még a világ végéig a
tisztítóhelyen marad'' -- volt a válasz. (Ez a rövid, néhány mondatos
és példa nélkül álló párbeszéd gondolkodásra készteti a teológusokat
és az egyszerű híveket egyaránt.)
     A beszélgetés irányítását Mária vette át: ,,Fel akarjátok
magatokat ajánlani Istennek? Elfogadjátok kezébôl a szenvedést, amit
majd számotokra küld, jóvátételül minden bűnért, amivel Ôt bántják
meg, és a bűnösök megtéréséért?'' A hét, a kilenc és a tízéves látnok
még alig tud valamit az életrôl, a szenvedésrôl. Talán a kérdés súlyát
sem érzik igazán. A válasz is gyermekre jellemzô: szívbôl jövô és
ôszinte. Mindössze egyetlen szó: ,,Igen.'' A Szent Szűz megjegyzi:
,,Valóban sokat fogtok szenvedni, de Isten kegyelme lesz menedéktek.''
Majd hozzáfűzte: ,,imádkozzátok mindennap a rózsafüzért, hogy
kieszközöljétek a világ számára a békét, és a háború hamarosan
befejezôdjön.'' Szavait befejezve Mária lassan és méltóságteljesen
eltávozott. Ettôl a találkozástól kezdôdôen a látnokok életét a munka
és az imádság mellett az igen kemény áldozatvállalás is jellemezte.
Különösen a hétéves Jácinta járt elôl hôsiesen.
     A gyermekek elhatározták, hogy senkinek sem beszélnek a dologról.
Ezt októbertôl májusig sikerült is megtartaniuk, de a Szent Szűz elsô
jelenése után Jácinta erôs belsô indításra mégis elmondta
édesanyjának.

     2.) A második, a júniusi jelenés alkalmával Lucia szólalt meg
elsônek. ,,Mit kíván?'' (Jellemzô, hogy május és augusztus kivételével
minden találkozáskor a legidôsebb látnok szólal meg elôször.)
,,Jöjjetek ide a jövô hónap 13-án is. Imádkozzátok mindennap a
rózsafüzért (a Szent Szűz ezt a kérését minden fatimai jelenése
alkalmával elmondta!), és tanuljatok meg olvasni. Aztán majd
megmondom, hogy mit akarok.'' Lucia közbenjárt egy beteg
gyógyulásáért. A válasz: ,,Ha megtér, az év folyamán meg is gyógyul.''
Luciát élénken foglalkoztatta az üdvösség, s rá akarja venni a Szent
Szüzet, hogy vigye mindhármójukat az égbe. A jelenés asszonya így
válaszol: ,,Igen, hamarosan jönni fogok Jácintáért és Ferencért, de
neked továbbra is itt kell maradnod. Jézus téged akar felhasználni,
hogy engemet jobban megismerjenek és szeressenek. Meg akarja alapítani
a világban Szeplôtelen Szívem tiszteletét.'' Lucia érthetôen nem
lelkesedik. Szomorúan kérdezi: ,,Akkor egyedül maradok?'' ,,Nem,
leányom! Szenvedsz emiatt nagyon? Ne csüggedj el! Az én Szeplôtelen
Szívem lesz a te menedéked és Istenhez vezetô utad.''
     A két testvér, Jácinta és Ferenc ezt követôen a közeli
égbeköltözésükre készültek. (Ferenc 1919. április 4-én, Jácinta 1920.
február 20-án halt meg.) A gyermekek minden erejükkel a Szűzanya
kérésének teljesítésére, a bűnösök megtérítésére törekedtek.

     3.) A harmadik fatimai jelenés (július 13.) közlései
felmérhetetlen jelentôséggel bírnak. Ekkor már nagyobb tömeg kísérte a
látnokokat. Az Istenanya Lucia ,,Mit kíván?'' kérdése után így
válaszolt: ,,Azt, hogy a következô hónap 13-án jöjjetek újra ide. Azt,
hogy imádkozzátok a Rózsafüzér Királynéja tiszteletére tovább a
rózsafüzért, hogy így kieszközöljétek a világ számára a békét és a
háború végét, mert egyedül ô tud rajtatok segíteni.'' A jelenés híre
ekkor már elterjedt a környéken, és egyre többen kezdték zaklatni a
gyermekeket. Ezért érthetô Lucia kérése: ,,Tessék megmondani, hogy
kicsoda, s tessék egy csodát művelni, hogy mindenki higgyen.'' A Szent
Szűz válasza: ,,Jöjjetek ide minden hónapban. Októberben megmondom,
hogy ki vagyok, és hogy mit akarok. Csodát is fogok művelni, hogy
higgyenek a jelenésnek.'' Luciának néhány kérése következett, majd a
jelenés asszonya így folytatta: ,,Hozzatok áldozatot a bűnösökért.
Gyakran, különösen, ha áldozatot hoztok, így imádkozzatok: Ó Jézusom!
Irántad való szeretetbôl, a bűnösök megtéréséért s a Szűzanya
Szeplôtelen Szívén tett sérelmek jóvátételéért.''
     Az imádság elhangzása után a Szent Szűz látomásban megmutatta a
gyermekeknek a kárhozat helyét. A látnokok ijedtükben felkiáltottak a
szörnyű látvány hatására.
     A pokol víziójának rettenetes élménye még súlyosabb vezeklésre
indította a három gyermeket. Az élmény különösen a kis Jácintára volt
nagy hatással, aki csaknem halálra vezekelte magát a ,,szegény
bűnösök'' megmentéséért. A látnokok napokig nem ettek, nem ittak.
Megrendítô volt, hogy maga a Szent Szűz tiltotta meg a gyermekeknek a
vezeklôöv éjszakai viselését. Mindehhez hozzájárult az emberek
értetlen kíváncsiskodása, a gyermekek zaklatása, fenyegetése,
üldözése, börtönbe zárása. Jellemzô, hogy a felnôttek azért zárták
börtönbe a látnokokat, mert nem árulták el a titkokat.

     4.) A negyedik jelenés idejére már kb. ötezren gyűltek össze a
Cova da Iria lejtôjén, de augusztus 13-án a Szűzanyával való
találkozás elmaradt. A látnokok ugyanis börtönben voltak, ahol
kihallgatták ôket. A jelenésre ezért augusztus 19-én került sor. A
beszélgetés rövid volt, de rendkívül megrendítô. Néhány praktikus
útmutatás után a Szent Szűz ezt mondta a gyermekeknek:

,,Imádkozzatok sokat, nagyon sokat, és hozzatok áldozatot a bűnösökért,
mert sok lélek a pokolba kerül, mivel nincs, aki áldozatot hozzon és
imádkozzon értük!''

     Megrendítôk szavak. A Boldogasszony vállalkozó lelkületű fiainak
és leányainak közreműködését, segítségét kéri, hogy megmentse övéit az
örök boldogság számára. Ebben a segélykérô felszólításban fogalmazódik
meg a Mária-korszak és a Szent Szűz tevékenységének célja és értelme,
az egész világra kiterjedô engesztelés meghirdetése és megszervezése,
hogy senki se kárhozzon el.

     5.) Az ötödik jelenés újra szűkszavú. A jelenés asszonya ezt
mondta: ,,Imádkozzátok továbbra is a rózsafüzért, hogy így
kieszközöljétek a háború végét. Októberben jön az Úr Jézus is, aztán a
Fájdalmas Szűz, a Kármelhegyi Boldogasszony, Szent József a Kisdeddel,
hogy megáldják a világot. Isten meg van elégedve áldozataitokkal, de
nem akarja, hogy a kötéllel aludjatok. Csak napközben viseljétek...
Októberben nagy csodát művelek, hogy mindenki higgyen.''

     6.) Mária hatodik fatimai jelenését az irodalom Október 13.
címszó alatt írja le. E napon történt a híres fatimai napcsoda. A Szűz
megjelenése után elmondta kívánságát: ,,Szeretném, ha itt kápolnát
építenének tiszteletemre. A Rózsafüzér Királynôje vagyok. Imádkozzátok
továbbra is mindennap a rózsafüzért. A háborúnak vége lesz, és a
katonák hamarosan hazatérnek.'' Utolsó szavai ezek voltak: ,,ne
bántsák meg többé Istent, hiszen már annyira megbántották!'' Ezt
követôen a Boldogasszony kitárta karjait, s ekkor kezdôdött a 10
percig tartó napcsoda.
     Valamennyi korabeli újság megemlékezik, többen fényképeket is
közölnek az eseményrôl. Manuel Nunes Formigao, Ferreira kanonokja
könyvében azt írja, hogy kb. hetvenezren (70.000) voltak tanúi az
eseménynek. A Nap forgása, színeváltozása, zuhanása megdöbbentette az
embereket. Formigao így folytatja: ,,A hatalmas tömeg a csodálatos
esemény láttára térdre esett, a Hiszekegyet, az Üdvözlégy Máriát és a
tökéletes bánatot imádkozta minden ajak, majd az öröm, a hála és
bűnbánat könnye folyt valamennyi szembôl.'' Egy természettudós
szemtanúként azt is elmondja, hogy amikor a Nap zuhanni kezdett a Föld
felé, néhány pillanatig ijedtség lett úrrá a tömegen. ,,Isten így
nyomta rá bélyegét a fatimai eseményekre'' -- írja Formigao kanonok.
Miközben a nép a napcsodát szemlélte, a látnokoknak a Szentcsalád, a
Fájdalmas Anya, majd a Kármelhegyi Boldogasszony jelent meg.
     Amikor 1917-ben a fatimai események lezajlottak, még nem lehetett
sejteni az üzenetek hatalmas jelentôségét. A héttagú vizsgálóbizottság
1929. április 14-én fejezte be munkáját, s a jelenések hiteles voltát
a fatimai püspök az 1930. október 13-án százezer zarándok elôtt
hirdette ki.
     Cova da Iriában Mons. Correia da Silva püspök megvásárolt egy
kétszer akkora területet, mint a római Szent Péter tér (ennek közepén
fakadt a forrás), ezen felépítette Portugália legnagyobb templomát, s
az itt épült istenháza lett a katolikus világ leglátogatottabb
temploma. A Szent Szűz hívja és várja a zarándokokat. Jönnek is sok
millióan évrôl évre. Fatima joggal nevezhetô a világ legnagyobb lelki
központjának. Az Egyház Anyja azonban nem csupán hívja és várja az
embereket, de küldi is valamennyit apostoli munkára. Megrendítô, hogy
a Szent Szűz az emberi üdvösség és a világ jobb sorsa érdekében
egészen kis dolgokat kér csupán, s ennek fejében olyan ígéretekkel
ajándékoz meg, amelyek minden képzeletet felülmúlnak.
     Az Isten október 13-án igazolta a látnokokat. A napcsoda
rendkívüli látványa, a hit felelôseit és a hívô közönséget egyaránt
meggyôzhette. Sajnos az emberek ennek ellenére felülbírálták a Szent
Szüzet, és halogatták éveken keresztül aprócska kéréseinek
teljesítését.
     A fatimai jelenések befejezôdtek, de Lucia elbeszélése szerint a
késôbbi évtizedek során az Egyház Anyja még többször megjelent
számára, s mindannyiszor konkrét kérései voltak. Különösen fontos volt
az 1925. december 10-i jelenés a Szent Szűz Szeplôtelen Szíve
tiszteletével kapcsolatban. Ennek színhelye a spanyolországi
Pontevedra, ahol Lucia a dorottyás nôvérek körében élt. Ugyanígy
rendkívüli jelentôségű az 1929. június 13-i jelenés (Tuy)
mondanivalója és ígérete.
     Ez utóbbi jelenés tanulsága miatt részletesen elmondjuk a
történteket. A Szűzanya 1929. június 13-án kérte Oroszország
felajánlását Szeplôtelen Szívének. ,,Elérkezett a pillanat, amelyben
Isten felszólítja a Szentatyát, hogy a világ valamennyi püspökével
együtt ajánlja fel Oroszországot Szeplôtelen Szívemnek. Megígéri, hogy
ezáltal megmenti.'' A Szűz még a jelenés során szomorúan panaszolta
Luciának, hogy kérését nem, illetve késedelmesen fogják teljesíteni:
,,Nem akartak kérésemre hallgatni!... meg fogják bánni, és majd
teljesítik is, de már késô lesz. Oroszország akkorra már elterjeszti
tévtanait a világon, háborúkat és egyházüldözést idéz elô...'' Szó
szerint így történt. A látnok gyóntatóján keresztül ismételten kéri
ezt. Lucia nôvér még 1940-ben is így ír XII. Piusznak: ,,A mi Urunk
továbbra is ragaszkodik ahhoz, hogy Szentséged a világot Mária
Szeplôtelen Szívének ajánlja Oroszország külön megemlítésével, és
ezenkívül úgy rendeli, hogy a világ valamennyi püspöke Szentségeddel
együtt teljesítse ezt a felajánlást.'' A dolgok lassú intézése vagy
egyéb okok miatt a kérés teljesítése elkésett. XII. Piusz pápa csak
1942. október 31-én végezte el a felajánlást. De ekkor már valóban
késô volt. Az eredmény pedig a negyvenéves bolsevizmus, és annak
minden következménye...
     A látnokok sorsa ismert. Kiválasztottságukért és küldetésükért
nekik is szenvedniük kellett. A Szent Szűz a júniusi jelenés
alkalmával megígérte: Jácintát és Ferencet hamarosan magával viszi. Ez
így is történt. Mint említettük, Ferenc 1919. április 4-én, Jácinta
pedig 1920. február 20-án halt meg. Lucia pedig, aki 1907. március 30-
án született, ma is él. A Szent Szűz ôt bízta meg a fatimai üzenetek
továbbadásával. Lucia 1921. június 16-án búcsúzott el szülôföldjétôl,
és a portói dorottyás nôvérek árvaházának lett lakója. A fônöknô
teljes hallgatást parancsolt a fiatal növendéknek a fatimai
jelenéseket illetôen. Lucia nem beszélhetett az eseményekrôl, de
híreket sem kaphatott a fejleményekrôl. Nagy kereszt volt ez számára.
Tizennyolc éves korában a spanyolországi Tuyban helyezték el a
dorottyás nôvérek, ahol tagja lett a rendnek. Jóval késôbb átlépett a
karmelitákhoz, hogy még jobban elrejtôzzön a világ elôl, és teljesen
az imádságnak szentelhesse magát. 1949. május 31-én letette az örök
fogadalmat. Rendi neve: Mária Lucia. Lucia ma Portugáliában, a
coimbrai karmelita kolostorban él.
     Fernando Leite jezsuita atya szerint a fatimai jelenések lényegét
az alábbiak szerint foglalhatjuk össze: 1.) Isten meg akarja alapítani
a világon Mária Szeplôtelen Szívének tiszteletét. 2.) Lucia van
megbízva ennek az üzenetnek hirdetésével. 3.) Isten minden kegyelmet
Mária Szeplôtelen Szívén keresztül ad. 4.) Jézus Szíve azt akarja,
hogy mellette Anyjának Szívét is tiszteljék. 5.) A világ békéje Mária
kezére van bízva.
     Bár a fatimai jelenések mélyen belevésôdtek a katolikus világ
emlékezetébe, a nagy nyilvánosság már-már elfelejtette az események
részleteit, a titkokat és ígéreteket, jóllehet Fatima jövendölései
sorra megvalósulnak. Igaz, pápák látogattak el a zarándokhelyre, s
évente sok millióan felkeresik Fatimát, de még ma sem teljesedett
minden a Szent Szűz elvárásai szerint. Égi anyánk fatimai kérései csak
részben épültek be az evangelizációs munkába.
========================================================================
Fatimai titkok és ígéretek           Egyházilag elismert Mária-jelenések


     A Boldogságos Szűz fatimai üzenete három különbözô részbôl áll.
Az elsô a pokol víziójával kapcsolatos, az üzenet második része pedig
a Szent Szűz Szeplôtelen Szívének tiszteletére vonatkozik. A fatimai
üzenet harmadik részét -- amit a köznyelv harmadik fatimai titoknak
nevez -- nem ismerjük, mivel ennek szövegét még nem hozták
nyilvánosságra.

     1.) A fatimai üzenet elsô része a pokol látomásához fűzôdik. Ez a
vízió 1917. július 13-án történt. (A Szűzanya 1925. dec. 10-én kérte
Luciától az elsô titok felfedését. A látnok errôl értesítette is
gyóntatóját, de a helyi püspök csak 1939. szeptember 13-án, tehát
tizennégy évvel késôbb hozta nyilvánosságra.)
     A Szűzanya megjelenése után rövid párbeszéd hangzott el, majd
meglepô dolog történt. Idézzük Lucia nôvért: ,,Ezen szavakat mondva
(ti. a Szent Szűz) újra kitárta karjait, mint az elôzô hónapokban.
Mintha valami fénysáv hatolt volna belôlük a földre. Egyszerre
hatalmas lángtengert pillantottunk meg. Tele volt ördögökkel és
kárhozott lelkekkel. Mintha átlátszó, izzó fekete és bronzszínű emberi
alakok lettek volna. A tűzben ide-oda úszkáltak. Belsejükbôl füst és
láng tört ki... Közben fájdalmukban és reménytelenségükben sikoltoztak
és nyögtek. Minden undorítólag hatott ránk. Nagyon megrettentünk... Az
ördögök úgy néztek ki, mint utálatos, ismeretlen állatok, ijesztô és
szörnyű formájuk volt, de azok is átlátszók és feketék voltak. Ez a
látomás csak egy pillanatig tartott... Azután felemeltük tekintetünket
a Szűzanyához. Jósággal és szomorúsággal telve így szólt hozzánk:
     ‘A poklot láttátok. Ide kerülnek a szegény bűnösök lelkei. Isten
meg akarja alapítani a földön Szeplôtelen Szívem tiszteletét, hogy
megmentse ôket. Ha megteszik, amit nektek mondok, sok lélek
megmenekül, és béke lesz. A háború vége felé közeledik, de ha nem
hagyják abba Isten megbántását... még szörnyűbb háború kezdôdik. Ha
egy éjjel ismeretlen fényt láttok feltűnni, akkor tudjátok meg, hogy
ez az a nagy jel, amit Isten ad, hogy a világot gonoszsága miatt
háborúval, éhséggel, az Egyház és a szentatya üldözésével
megbüntesse.' (Lucia szerint ez a fényjel 1938. január 25-érôl 26-ára
virradó éjszakán tűnt fel. Sokak szerint északi fény volt, amit
Európában is jól lehetett látni. Egyes tudósok azonban a szóban forgó
égi tüneményt ,,ismeretlen fénynek'' mondják. A fényjelenség
kiterjedése és fényereje miatt -- szerintük -- nem lehetett északi
fény.) ‘Hogy mindezt megakadályozzam, jönni fogok, és kérni fogom
Oroszország felajánlását Szeplôtelen Szívemnek és az elsôszombati
engesztelô szentáldozást. Ha teljesítik kérésemet, Oroszország megtér,
és béke lesz; ha nem, el fogja terjeszteni tévtanait az egész világon,
háborúkat és egyházüldözést fog elôidézni..., végül azonban
Szeplôtelen Szívem diadalmaskodik. A Szentatya felajánlja nekem
Oroszországot, s az megtér. A világra pedig egy békés kor virrad...'
Befejezésül a Szent Szűz ezt kérte: ‘A rózsafüzér minden tizedéhez
fűzzétek hozzá: Ó Jézus, bocsásd meg bűneinket! Ments meg minket a
pokol tüzétôl, és vidd a mennybe a lelkeket, különösen azokat, akik
leginkább rászorulnak irgalmadra.'''

     Megjegyzés: Amint korábban láttuk, Mária 1929-ben kérte
Oroszország felajánlást, de erre csak végzetesen késôn, 1942-ben
került sor. A Szűzanya által kért felajánlást II. János Pál pápa a
világ püspökeivel együtt 1984-ben megismételte. Lucia szerint a Szent
Szűz ez utóbbit fogadta el.
     Idézünk Luciának egyik, Coimbraban 1989. aug. 29-én írt
levelébôl: ,,1942. október 31-én Ôszentsége XII. Piusz megtette a
felajánlást. Ezt követôen megkérdezték tôlem, hogy a felajánlás a
Szűzanya kívánsága szerint történt-e. Azt válaszoltam, hogy nem, mert
hiányzott az, hogy a világ püspökeivel együtt ajánlják fel a világot.
     Ôszentsége VI. Pál megtette a felajánlást 1967. május 13-án.
Ekkor ismét feltették a kérdést, hogy megtudják, a felajánlás a
Szűzanya kívánsága szerint történt-e. Azt válaszoltam, hogy nem,
ugyanabból az okból, vagyis, hiányzott a világ püspökeivel való
egység.
     Ôszentsége II. János Pál megtette a felajánlást 1982. május 13-
án. Újból megkérdezték tôlem, teljesült-e a Szent Szűz kívánsága. Én
azt válaszoltam, hogy nem: hiányzott a világ püspökeivel való együttes
felajánlás.
     Ugyanez a Szentatya akkor levelet írt a világ püspökeihez, kérve
tôlük, hogy csatlakozzanak hozzá. A fatimai kápolnából elhozatta a
Szűzanya kegyszobrát, és 1984. március 25-én a püspökökkel egységben,
akik ezt maguk is akarták, megtette a felajánlást úgy, ahogy a
Szűzanya kérte. Ezután ismét megkérdezték tôlem, hogy ez úgy történt-
e, ahogy a Szűzanya kívánta. Én azt válaszoltam, hogy igen. Most már
megtörtént.'' (Alonso, J. M. -- A. P. Riberio: Fatima üzenete és az
önfelajánlás. 2. jav. kiad. Eger, 1994. 40-41. p.)
     Az ígéret a felajánlás megszenvedett késedelmessége ellenére is
érvényben maradt, miszerint az ô Szeplôtelen Szíve gyôzedelmeskedni
fog.

     2.) A második fatimai ígéret az öt elsôszombattal kapcsolatos. Ez
Mária Szívének nagy ígérete. Átadására az 1925. december 10-én
Pontevedrában történt jelenés alkalmával került sor.
     ,,Leányom, nézd tövisekkel körülvett Szívemet. A hálátlan emberek
káromlásukkal megsebzik. Legalább te vigasztalj, és hozd tudomásukra
ígéretemet, hogy a halál órájában mellettük állok az üdvösségre
szükséges kegyelmekkel, akik öt hónapon keresztül minden elsôszombaton
meggyónnak, megáldoznak, a rózsafüzért elimádkozzák és 15 percet a
rózsafüzér titkairól elmélkedve velem töltenek, hogy ezáltal
engeszteljenek.''
     Gyönyörű kiegészítés ezekhez a szavakhoz a második jelenés
alkalmával elhangzott ígéret: ,,Jézus... meg akarja alapítani a földön
Szeplôtelen Szívem tiszteletét. Aki gyakorolja ezt, annak megígérem az
üdvösséget, és ezeket a lelkeket Isten úgy fogja szeretni, mint a
virágokat, amelyeket én állítok oda, hogy trónját díszítsék.''

     3.) A fatimai üzenet harmadik része még mindig borítékolva van.
Sokak véleménye szerint a harmadik rész a hittel és a világ jövôjével
kapcsolatos. Többen úgy gondolják, a Szentatya politikai és lélektani
megfontolás miatt nem hozza nyilvánosságra. Minden találgatással
szemben azt kell mondanunk, hogy az ügyben egyelôre J. Ratzinger
bíboros nyilatkozata a hiteles és mérvadó: ,,Fatimában kemény
figyelmeztetés hangzott el, ami szemben áll az uralkodó külsôséggel,
felhívás arra, hogy vegyük komolyan az életet, a történelmet és azokat
a veszélyeket, melyek fenyegetik az emberiséget. Maga Jézus is
megteszi ezt, és nem fél attól, hogy így szóljon: ‘Ha meg nem tértek,
elvesztek mindnyájan''' (Lk 13,3).
========================================================================
Siracusa                             Egyházilag elismert Mária-jelenések


     Megjegyzés: Korábbi kiadványainkban ez a fejezet Siracusa és
Akita címet viseli. Ennek az a magyarázata, hogy az akitai
könnyezésekre és üzenetekre korábban megvolt az egyházi elismerés, de
ezt késôbb visszavonták. A kivizsgálást végzô ordinárius, John Shojiro
Ito püspök azonban haláláig kitartott az események igaz volta mellett.

     A siracusai könnyezés önmagáért beszél. A néma anyai könnyekhez
nem lehet és nem is szükséges kommentárt fűzni. Itt a könnyek
beszélnek.
     Misztikus élmény kevés kiválasztottnak adatik meg. Amint arról
többször beszéltünk, a Mária-korszak nagy jelenései és az ezzel
kapcsolatos valamennyi üzenet egyetlen törekvése: a bűnben elmerülô
embertömeg visszafordítása, az evangéliumi útra való visszatérítése.
Megfigyelhetô, hogy az idô elôrehaladtával csaknem a fizikai
kitapinthatóság határáig megközelít bennünket a természetfölötti
valóság. A látnokok vagy más misztikusok elmondják élményeiket. Az
Isten vagy éppen a Szent Szűz igazolja is ôket, s az emberek igen nagy
számban hisznek a jeleknek. A természetfölötti világ közvetett
megtapasztalása azonban soha nem nyújtja a közvetlen bepillantás
élményét, amire pedig igen sokan vágyakoznak. Az ún. csodaváró
magatartásnak bántó és kritikus kicsengése van. Ennek ellenére mégis
emberi igényrôl van szó, s talán ezért is engedik meg az égiek néha a
természetfölötti jeleket közvetlenül is megtapasztalni sokak számára.
Ha nem is fogadjuk el a csodavárást mint magatartást, tudni kell: a
csodáknak mint jeleknek komoly szerepük volt mindvégig az üdvtörténet
során.
     Egy-egy gyógyulás híre, bármilyen megrendítô is legyen, lassan és
viszonylag szűk körben terjed. Sokan kétkedve is fogadják. Hatása
ezért mérsékelt. A fatimai napcsoda már hetvenezer ember számára
nyújtott életre szóló élményt. A siracusai könnyezést pedig tízmilliók
láthatták a televízió jóvoltából. A jelek szerint a Szent Szűz
világszerte szélesedô körben és igen nyomatékosan hívja fel a
figyelmet az elhatalmasodó bűn súlyosbodó pusztítására.
     Az Egyház Anyja a lelkekért való küzdelmének 1953-ban újabb
megrendítô nyomatékát és újabb kézzelfogható bizonyítékát adta.
Siracusában 1953. augusztus 29-tôl szeptember 1-ig, tehát négy napon
keresztül könnyezett egy vásári gipsz Madonna-dombormű.
     A nevezett 28x23 cm-es domborművet, amely egy 38x34 cm-es
üveglemezre volt felcsavarozva, Angelo Jannuso és Antonietta Giusto
házaspár nászajándékba kapta. Bár a fiatalok nem voltak különösebben
vallásosak, a Madonnát azonban -- mint a legtöbb olasz -- mégis
tisztelték, ezért a képet ágyuk fölé akasztották. A fiatalasszony
terhességének idején igen súlyos beteg lett (terhességi toxémia).
Antonietta, aki látását is elveszítette, egyik reggel ágyán fekve
kétségbeesetten gyógyulásért könyörgött a Szent Szűzhöz. A beteg
egyszerre csak visszanyerte látását, sôt rosszulléte is elmúlt. Alig
ocsúdott fel csodálkozásából, amikor észrevette, hogy vízcsepp hull az
arcára. Keresni kezdte a magyarázatot, s meglátta, hogy az ágya fölött
könnyezik a Mária-dombormű. Döbbenten kiáltotta: ,,Sír a Madonna!''
Csakhamar emberek gyűltek össze a házban, akik elsô tanúi lehettek egy
természetfölötti eseménynek. A könnyezés nem csupán szenzáció,
rendkívül súlyos figyelmeztetést is hordoz.
     A négy nap történetének bemutatása nagyon hosszúra nyúlna. Csupán
azt mondjuk el, hogy a néhány nap alatt emberek tízezrei láthatták
közvetlen közelrôl a könnyezést, az Olasz Televízió hosszan filmezte,
majd ismételten levetítették. Szakemberek tudományos vizsgálatnak
vetették alá mind a domborművet, mind a könnyeket. A tudósokból álló
bizottság a helyileg illetékes érsek felkérésére analizálta a
folyadékot, s megállapította, hogy összetétele teljesen azonos az
emberi könnyekkel. Még a fehérje sem hiányzott belôle, amit csak élô
szervezet termelhet. Errôl 1953. október 17-én nyilatkozatot adtak ki.
A dombormű szeptember 1-jén 11 óra 15 percig könnyezett. Éppen addig,
amíg a szakértôi bizottság összegyűjtötte a laboratóriumi vizsgálathoz
szükséges mennyiségű folyadékot.
     Siracusában a könnyezés befejezôdése után is feltűnôen sok testi
és lelki gyógyulás történt. Évente kb. félezer.
     A Mária-korszak könnyezései közül a siracusai esemény jelentôsen
kiemelkedik. Egyrészt a magasfokú publicitás, a tudományos elemzés, a
gyors kivizsgálás és nyilatkozat biztosította a teljes, a pontos és a
szakszerű informálódást.

     Égi anyánk könnyei rendkívül beszédesek. XII. Piusz pápa 1954.
okt. 17-i rádióbeszédében így szólt errôl: ,,Vajon meg fogják-e érteni
az emberek ezeknek a könnyeknek titokzatos beszédét? Ó Mária könnyei!
A Golgotán a részvét könnyei voltak Jézusa iránt és a világ bűnei
miatt a szomorúság könnyei. Sír-e még Jézus Titokzatos testén okozott
újabb sebekért? Vagy azokért a gyermekeiért sír, akikben a hibák és
bűnök kioltották a kegyelmi életet, és akik súlyosan megsértik az
isteni méltóságot? Vagy a várakozás könnyei ezek, más gyermekei
visszatérésének késlekedése miatt, akik valamikor hívôk voltak...
Rajtatok múlik, hogy példátokkal és tetteitekkel közreműködjetek a
megtévedetteknek az Atya házába való visszatérésben...''
     II. János Pál pápa pedig ezt mondta 1994. november 6-i siracusai
látogatása alkalmával: ,,Mária könnyei jelek. Az édesanya aggódó
jelenlétét bizonyítják az Egyházban, a világban. Egy anya akkor sír,
ha gyermekeit nagy veszélytôl fenyegetve látja, és szavaira már nem
figyelnek. Ezek a fájdalom könnyei, az esdeklés könnyei, de a
reménység könnyei azok számára is, akik reá tekintenek. Könnyezô
Szűzanya Szentélye! Te azért jöttél létre, hogy az anya sírására
emlékeztesd az Egyházat.''

     Összefoglalva tehát újra elmondhatjuk: a Mária-korszak eseményeit
jeleknek kell felfogni. Jeleknek, amelyeket tanulmányozni és
értelmezni szükséges. Ha ezt megtesszük, minden kétséget kizáróan
felismerhetjük a lényeget: a Szent Szűz feltárja elôttünk a sátán
tevékenységét, sürgetôen figyelmeztet korunk emberének súlyos lelki
helyzetére, egyszerűen a tömeges elkárhozás veszélyére, és megjelöli
az orvoslás eszközeit és módját. Mai fogalmakkal élve elmondhatjuk:
Szűzanyánk evangelizál, elôkészíti és irányítja az Egyház
újjászületését. El akar indítani, és támogatni kíván bennünket a
megtérés útján. Segítségül hívja készséges gyermekeit az elkötelezett
lélekmentésre; a vállalkozóknak pedig támogatást, új és hatékony
kegyelmi eszközöket ígér.

     A Mária-korszak minden mozzanata, a jelenések, a könnyezések, az
üzenetek stb. egyértelmű célja tehát: elkerülni a tömeges elkárhozás
veszélyét, enyhíteni (ha lehetséges, elkerülni) a kilátásba helyezett
büntetéseket. Ezért nem csupán hív, de támogat is a teljesebb
keresztényi élet megvalósításában és az elkötelezett, tudatos
lélekmentésben.

     Megjegyzés: Közel száz könnyezô szoborról tudunk. Híresek az
akitai, a maasmecheleni, a Porto San Stefano-i, a civitavechiai
könnyezések stb.
     Röviden arról, mi is történt Akitában (Japán) 1975. január 4. és
1981. szeptember 13. között az Oltáriszentség Leányai
szerzetesközösség kolostorában. A Minden Nép Asszonya szobor (Mária
Amszterdamban nevezte így magát) 101 alkalommal hullatott könnyeket. A
szobor 1973. szeptember 29-én verítékezett, lábaiból vér csordult ki,
és illatot árasztott, amit heteken át érezni lehetett. (A vér ,,0''
vércsoportba tartozott.) Az eseményeknek több ezren voltak közvetlenül
tanúi, s az ,,Akitai Szűz'' könnyhullatását is sok millió japán
láthatta a televíziós közvetítés jóvoltából. John Shojiro Ito, Akita
püspöke 11 évi kivizsgálás után elismerte az események
természetfölötti voltát, errôl körlevelet adott ki, és felterjesztette
a vizsgálat eredményeit Rómába. A könnyezések idején egyik nôvér
üzeneteket is kapott a Szent Szűztôl, s ezen üzenetek rendkívül
súlyosak. Tartalmuk megerôsíti La Salette próféciáit.
========================================================================
Új fény az egyház egén                             Az Isteni Irgalmasság


Az utóbbi évtizedekben a világot teljesen behálózza egy új üzenet, az
Isteni Irgalmasság üzenete, Szent Faustyna Kowalska nôvér Naplójának
nyomán. A jelek szerint az Isteni Irgalmasság üzenete mintegy teljessé
teszi (talán le is zárja) a Mária-korszakot, tartalmilag pedig
összefügg velük. A Napló által olyan ajándékot kaptunk személyesen
Jézustól, amely az elhatalmasodó bűnnel szemben az utolsó, a világ
teljes megújítását célzó lehetôség. Joggal mondhatjuk: a Mária-korszak
üzenetei nélkül kevésbé értenénk az Isteni Irgalmasság üzenetét, de
ugyanez fordítva is igaz. Az Isteni Irgalmasság üzenete segít
bennünket a Mária-üzenetek teljesebb megértésében.
     II. János Pál pápa három évtizedes munkája révén világszerte
egyre szélesebb körben ismerik meg és fogadják el Szent Faustyna
Kowalska nôvér Naplójának tartalmát. Fausztina nôvér írása 1998-ban az
Egri Fôegyházmegyei Könyvtár és az Eger, Kisboldogasszony egyházközség
kiadásában -- ellátva Franciszek Macharski krakkói bíboros érsek,
Seregély István egri érsek jóváhagyásával és az illetékes
szerzetesrend (Zgromadzenia Sióstr Matki Bozej Miloserdzia, Kraków)
engedélyével -- immár tizenkettedik idegen nyelven Magyarországon is
megjelent. A Napló kiadását Szentatyánk is üdvözölte.
     Katona István egri s. püspök, a könyv lektora szerint a Napló
elmondja ,,az Isteni Irgalmasság üzenetét, és azt, miként születik a
szent fájdalmak, szenvedések és megalázódások közepette.''
========================================================================
A bűn elhatalmasodása                              Az Isteni Irgalmasság


     Amint láttuk, a Mária-jelenések alapvetô törekvése a bűnében
megmaradó ember visszavezetése az evangéliumi útra, nehogy az
elhatalmasodó bűn áldozatává váljon. Az elhatalmasodó bűn
következtében ugyanis az emberek tömegesen veszélyeztetik örök
boldogságukat, tömegesen sodródhatnak az elkárhozás veszélyébe. Az
Isten találékony szeretetében ezért szólít meg bennünket újra és újra.
     A ,,tömeges elkárhozás veszélye'' kifejezés szokatlan, és néha
ellenérzést vált ki. A vonatkozó üzenetek konkrét fogalmazása és a
látnokoknak a pokollal kapcsolatos  víziója azonban a tömeges
elkárhozás veszélyére utal.
     Figyelemreméltó, hogy a 20. század nagy hatású jelenéseiben
drámai jelentôséget kap a pokol víziója. Szóltunk arról, hogy a
fatimai gyermekek 1917. július 13-i látomása a kárhozatról az elsô
fatimai üzenet tartalmát képezi. Fausztina nôvér ugyanilyen élményeket
élt át. Naplójában nyomatékosan és ismételten hangsúlyozza: Isten
parancsára járt a ,,pokol szakadékaiban'', és Isten parancsára ír ott
szerzett élményeirôl, ,,hogy egyetlen lélek se mentegethesse magát
azzal, hogy nincs pokol, és nem volt ott senki, nem lehet tudni, mi
van ott'' (Napló 741). (A medjugorjei gyermekek is beszámolnak hasonló
élményekrôl.) Erre utal Jézus egyik kijelentése is 1936. márciusában:
,,sok lélek fog általa visszafordulni a pokol kapujától'' (Napló 639).
A Napló egy másik helyén pedig Jézus így szól: ,,Ó, ha a bűnösök
ismernék irgalmamat, nem vesznének el oly nagy számban'' (Napló 1396).
     Az elkárhozás veszélyével kapcsolatos természetfölötti
kijelentések, látomások lélektani szerepe igen fontos, mert létében
érinti az Istenrôl megfeledkezô embert. Bár sokakban ellenérzést kelt
a kárhozattal kapcsolatos üzenetek kimondása, de mégis meg kell tenni,
mert minden finomítás vagy a kérdés elhallgatása a lényegrôl tereli el
a figyelmet, félrevezetéssel ér fel, és ellentétes az üdvözítô Isten
kifejezett akaratával.
     Nagyon fájdalmas tapasztalni -- a történelmi események egyre
keményebben tanúskodnak errôl --, hogy az Egyház Anyjának szavai a sok
akadékoskodás miatt nem járhatták át kellô mélységben az
evangelizációs tevékenységet. Bár sok Mária-kegyhely a ,,hit
kisugárzásának helye'' és áldásos szerepet játszik a népi vallásosság
formálásában, de az ismételten megszólító Mária-üzenetek még nem érték
el a teljes célt, mert kevesen válaszoltak a meghívásra. Sôt, azt kell
látni, hogy az evangelizáció álcázott akadályai, a tetszetôs eszmék
egyre nagyobb mértékben fordítják el és tartják távol az Istentôl a
tömegeket (Corrado Balducci), s ebbôl fakadóan mind az öt kontinensen
súlyos méreteket kezd ölteni a hitetlenség. ,,Kétségtelen, hogy a
kereszténytelenedés olyan méretűvé vált, amely még rémálmainkban is
elképzelhetetlen volt a II. Vatikáni zsinat lezárása idején'' (J.
Ratzinger). Ez a folyamatos leépülés pedig elindítja és mind
teljesebbé teszi a bűnnek és következményeinek elhatalmasodását.
     Úgy tűnik, még a hit felelôseit és a hívek egy részét is
megosztották a Mária-üzenetek. Amíg az Egyház Anyjának szavai
tízmilliók lelki életében játszanak fontos szerepet -- hiszen az
Evangéliumról szólnak --, addig sokan kétségbe vonják, lebecsülik,
tagadják vagy egyenesen károsnak tartják az üzeneteket, s ebben bizony
nemegyszer egyházi személyeknek is szerepük van. Grignion Szent Lajos-
Mária gáncsoskodó vagy szűkkeblű Mária-tisztelôknek nevezi ôket. ,,A
gáncsoskodó Mária-tisztelôk rendszerint büszke tudósok, úgynevezett
művelt szellemek,... akik leértékelnek majdnem minden
áhítatgyakorlatot... Kétségbe vonnak minden csodát és elbeszélést,
melyek Szűz Mária irgalmáról és hatalmáról tesznek tanúságot... A
hamis tisztelôknek... ettôl a fajtájától nagyon kell félnünk. A Szűz
Mária-tiszteletnek mérhetetlen kárt okoznak és a visszaélések
kiküszöbölésének ürügye alatt magától az ájtatosságtól tartják vissza
a népet. A szűkkeblű tisztelôk azok, akik félnek, hogy megsértik a
Fiút, ha az Anyát tisztelik, vagy lealacsonyítják Jézust, ha
Édesanyját felmagasztalják...'' A Szent tanítása szerint azért nagyon
veszedelmes ez a merev álláspont, mert ,,a gonosznak a nagyobb jó
ürügye alatt finoman szôtt hálója ez'' (A tökéletes Mária-tisztelet,
92-94).
     A tisztánlátást tovább akadályozzák az egyre nagyobb számban
megjelenô, álmisztikus meséket tartalmazó írások. Az így keltett zavar
nagyon legyengíti a természetfeletti jelek hatékonyságát, a bűn
szerzôje pedig ,,tévútra vezeti az egész világot'' (Jel 12,9b),
melynek nyomán a bűn egyre inkább megszervezôdik és elhatalmasodik
következményével együtt.
     Az Egyház Anyjának Fatimában megígért végsô diadalához nem fér
kétség, de az üzenetek szerint a sorozatos kérések és figyelmeztetések
ellenére is sokan esnek áldozatául a szervezôdô bűnnek. Úgy véljük, az
utolsó százhetven év, az utolsó idôk szembetűnô jellemzôi között
említhetjük a bűn térhódítása mellett a nyomában járó pusztítást, és a
túláradó kegyelmet. Megítélésünk szerint a Mária-üzenetek éppen úgy,
mint az Isteni Irgalmasság megnyilatkozásai az elhatalmasodó bűnnel
szemben a határtalan isteni szeretetbôl fakadó és túláradó kegyelem
jelei. Míg a Mária-jelenések a bűn elhatalmasodásától és annak
következményeitôl kívánnak megóvni bennünket, addig az Isteni
Irgalmasság a bűn áldozatait szólítja meg, és akarja visszavezetni az
Evangéliumhoz. Isten a bűneink révén felhalmozódott tartozás teljes
elengedését kínálja, s egyben segítségét ajánlja az élet teljes
rendezéséhez. A mi feladatunk csupán a készséges együttműködés Isten
akaratával.
     Az ember szabadon dönthet az Isteni Irgalmasság üzenetének
elfogadása vagy elutasítása ügyében. Ajánlatos azonban tudnia Jézus
figyelmeztetésérôl: ,,Ó, szegények, akik nem akarnak élni Isten
irgalmasságának csodájával; hiába fogtok majd könyörögni, már késô
lesz'' (Napló 1448). ,,Aki nem akar az irgalom kapuján átmenni, annak
igazságosságom kapuján kell áthaladnia'' (Napló 1146).

     Fontos megjegyezni: Fausztina nôvér Naplója, az Isteni
Irgalmasság üzenete -- jóllehet a magánkinyilatkoztatás körébe
tartozik -- az Egyházon belül már nem képezi vita témáját. A
legmagasabb egyházi fórum -- II. János Pál pápával az élen --
tisztázott és lezárt minden kérdést, s ajánlja a hívek figyelmébe.
Fausztina nôvért a Szentatya 1993. ápr. 18-án, húsvét második
vasárnapján boldogok sorába emelte, 2000. április 30-án, ugyancsak
húsvét második vasárnapján, pedig szentté avatta, s felajánlotta a
világot az Irgalmas Jézusnak.
========================================================================
Az Atya és tékozló fia                             Az Isteni Irgalmasság


     Ki az Isten? A titkokat fürkészô ember történetének hajnalától
kezdôdôen próbálja megválaszolni ezt a kérdést. Nos, arra a kérdésre,
hogy ki az Isten, és mi a szándéka, egyedül az Isten adhat végleges és
autentikus választ. Meg is tette ezt a kinyilatkoztatás révén. A
keresô ember tehát a Szentírásból tudhatja meg mindazt, amit az
Istenrôl evilági életében tudhat.
     Már az ószövetség megsejtette az Isten csodálatos titkát. A
választott nép szent emberei, bár nem hallották Jézus Krisztus
igehirdetését, csodálatos dolgokat mondtak Istenrôl. Megsejtették,
hogy az Istennek az emberrel szembeni szeretete, hosszantűrése,
irgalma, lehajló gondoskodása minden képzeletet meghalad. A
kinyilatkoztatás kezdettôl fogva sejteti azt, amit Jézus Krisztus
fogalmazott meg egyértelműen: Isten a mi Mennyei Atyánk. Ez az isteni
ige minden egyéb vallás istenfogalmát felülmúlja. Értésünkre adja
ugyanis, hogy az Istentôl nem félni, hanem az Istent szeretni kell.
Sok vonatkozó ószövetségi hely közül egyet idézünk csupán, amely talán
leginkább kifejezi az ószövetségi ember istenfogalmát: ,,A megtört
nádszálat nem töri össze, a pislákoló mécsbelet nem oltja ki'' (Iz
42,3).
     Az Újszövetségi Szentírás az Istenrôl, mint szeretetrôl tanít:
,,Az Isten szeretet...'' (1Jn 4,16), ,,Úgy szerette Isten a világot,
hogy egyszülött Fiát adta oda, hogy aki hisz benne, el ne vesszen,
hanem örökké éljen'' (Jn 3,16), s ezzel teljessé teszi az
istenfogalmat. Jézus nyomán a szent szerzôk úgy mutatják be az Istent,
mint szeretô atyát.
     Az Isten atyai szeretetérôl a legnagyszerűbb tanítást a tékozló
fiúról szóló példabeszéd adja.
     ,,Egy embernek két fia volt. A fiatalabb így szólt atyjához:
‘Atyám, add ki az örökség nekem járó részét.' Az elosztotta köztük
vagyonát. Néhány nap múlva a fiatalabbik összeszedte mindenét, és
elköltözött messze vidékre, és kicsapongó élettel eltékozolta
vagyonát. Miután mindenét elpazarolta, nagy éhínség ütött ki azon a
vidéken, és szűkölködni kezdett. Fogta magát, beszegôdött egy
polgárhoz azon a vidéken. Az kiküldte tanyájára, hogy ôrizze a
sertéseket. Szívesen megtöltötte volna a gyomrát a sertések
eledelével, de senki sem adott neki belôle. Akkor magába szállva így
bánkódott: hány béres dúskál ennivalóban atyám (házában), én pedig itt
éhen veszek. Fölkelek és atyámhoz megyek. Atyám, mondom neki,
vétkeztem az ég ellen és teellened! Arra már nem vagyok méltó, hogy
fiadnak nevezz, csak béreseid közé fogadj be.'
     Fölkerekedett tehát és visszament atyjához. Atyja már messzirôl
meglátta ôt és megesett rajta a szíve. Eléje sietett, nyakába borult,
és megcsókolta. Atyám, szólt a fiú, vétkeztem az ég ellen és
teellened! Már nem vagyok méltó arra, hogy fiadnak nevezz. De atyja
megparancsolta a szolgáknak: ‘Vegyétek elô hamar a legdrágább köntöst
és adjátok rá, húzzatok gyűrűt az ujjára és  sarut a lábára.
Vezessétek elô a hizlalt borjút, és öljétek le. Együnk és vigadjunk,
hiszen a fiam meghalt, de feltámadt, elveszett, de megkerült.' Erre
vigadozni kezdtek'' (Lk15,11-24).
     Ha elemezzük az atyának (az Istennek) és tékozló fiának (a bűnös
ztra tért ember) viselkedését, olyan megindító képet kapunk a szeretet
Istenérôl, amely valóban páratlan. Mi is történik, s miként viselkedik
az atya és tékozló fia?
     1.) Az atya fia kérésére szétosztja vagyonát. 2.) Az atya
ellenvetés nélkül elengedi tékozló fiát. 3.) Az atya várja -- sôt az
ablakból figyeli, mert ,,messzirôl észreveszi'' -- jobb belátásra
kényszerült fiát. 4.) Az atya eléje siet fiának. 5.) Az atya
szemrehányó szó nélkül nyakába borul és megcsókolja. 6.) Az atya nem
emlegeti fel fia viselkedését, hanem már az elsô mondat után gyorsan
drága ruhába öltözteti, gyűrűt húzat ujjára és sarut a lábára. 7.) Az
atya örömében levágatja hizlalt borjúját és lakomát rendez.
     Ezzel szemben a fiú csupán követelôzik. Elhagyja atyjának házát,
vagyonát eltékozolja, s miután pórul járt, érdekbôl visszatér az atyai
házba. (A bocsánatkérésen túl másra nincs is lehetôsége; további sorsa
atyja irgalmától függ.) Egyetlen pozitívum a fiú viselkedésében a
bocsánatkérés, a vétek, a hálátlanság -- tehát a bűn -- belátása.
     A szülôatya viselkedését az atyaság, a gyermeke iránti
fogyhatatlan szeretete magyarázza. Bár a fiút az érdek hajtja, az apa
mégis úgy örül, mint az a szülô, akinek a fia ,,meghalt, de
feltámadt''...
Ez a kép istenfogalmunkat teljessé teszi. A tékozló fiúról szóló
példabeszéd nem csupán az Atya szeretetérôl tanít. Az Istent mint
irgalmas Istent mutatja be, aki a szeretetnél is többre képes. Szinte
megalázódik, hogy megmenthesse tékozló fiát...
Ez az evangéliumi példázat világossá teszi: az Isten azzal az érzéssel
tekint a bűnösre, miként a szülô halott gyermekére. (A szülô, ha
tehetné, feltámasztaná fiát.) A halottat egyedül az Isten tudja
feltámasztani, s arra vár, hogy ezt meg is tegye. ,,Az Úr arra vár,
hogy irgalmazzon nektek, és fölkel, hogy könyörüljön rajtatok'' (Iz
30,18). Ez meg is történik, ha a bűnös felkerekedik és visszatér
atyjához bocsánatkérésre, miként a tékozló fiú tette, s ha ez valóban
megtörténik, annak az Isten és az ég angyalai örülnek a legjobban.
,,...jobban örülnek a mennyben egy megtérô bűnösnek, mint
kilencvenkilenc igaznak...'' (Lk 15,7)
========================================================================
Az irgalmasság etimológiája                        Az Isteni Irgalmasság


     A mindennapi felfogás a részvéttel, a segítôkészséggel, a
megbocsátással azonosítja az irgalmat.
     A Magyar Értelmezô Szótár szerint az irgalom: segítô könyörület,
szánalom, megbocsátás; az irgalmasság pedig: tevékeny szánalom.
     Bibliai értelemben többet jelent: az érdemtelen gyengének
felkarolása. (Elôd István) Szeretni azt, aki nem szolgált rá a
szeretetre. Szeretni azt, aki visszautasította a szeretetet. Szeretni
az érdemtelent. Keresni vele a kapcsolatot, segíteni és támogatni
mindaddig, amíg az érdemtelen véglegesen el nem fogadja vagy vissza
nem utasítja a szeretetet.
     II. János Pál pápa így ír az irgalmasság bibliai tartalmáról:
,,Amikor az ószövetségi könyvek az irgalmat meghatározzák, többnyire
két kifejezéssel élnek, melyek között igen finom jelentésbeli
különbség van. Elsôsorban a hesed szót használják, amely a jóság
szívbeli érzületét jelenti. ...
     Az irgalom másik szava... az Ószövetség nyelvébôl: a rahamin. A
hesed jelentésétôl egész kicsiben különbözik csak. Amíg ugyanis a
hesed az önmagához való hűséget és a szeretetben adott ígéret
kötelezettségét világítja meg (és ezek joggal tekinthetôk férfias
tulajdonságoknak), addig a rahamin már eredetében az anyai szeretetet
jelzi (a rehem anyaméhet jelent). Abból a kezdettôl fogva fönnálló és
mélyreható kötelékbôl, sôt összeköttetésbôl, amely az anya és magzata
között létezik, egész különleges kapcsolat, egyedülálló szeretet
származik...

     Az Ószövetség nyelvében más kifejezéseket is találunk, amelyek az
irgalmat jelzik... A Septuaginta görög fordításában kevesebb az
irgalmat jelzô szavak fajtája, mint a héberben: vagyis nem jelzik
azokat a finom különbségeket, melyeket az Írás ôsi nyelve jelzett. Az
Újszövetség azonban abból a gazdagságból és mélységbôl lép tovább,
melyet az Ószövetség mutatott...'' (Dives in misericordia. Függelék.)
========================================================================
Az irgalmasság a Szentírásban                      Az Isteni Irgalmasság


     A Szentírás tanúsága szerint Jézus elmagyarázza és megmutatja
nekünk, hogy milyen, pontosabban ki az Isten. Sokszor idézzük Szent
Jánost: ,,szeretet az Isten'' (1Jn 4,8), ami leginkább kitűnik Jézus
életművébôl. Jézus keresztáldozata a felülmúlhatatlan isteni szeretet
kifejezôdése.
     Az Isten már az Ószövetségben úgy mutatkozik be, mint az ember
szeretô Atyja, s ez az atyaság s az ebbôl fakadó istengyermekség
meghatározó vonása az Isten-ember kapcsolatnak. Ez egyben a legnagyobb
lehetôség is az ember számára, mert az Isten, az ,,irgalmasság Atyja''
(2Kor 1,3) hűséges, és nem hagyja magára az embert, még akkor sem, ha
az tékozló fiú módjára elhagyja ôt és hűtlenné válik Istenéhez
életének útján. ,,...ha mi hűtlenné válunk, ô hű marad, mert önmagát
nem tagadhatja meg'' (2Tim 2,13). Az Isten mindig irgalmas Istenként
cselekszik. Szeretete nem hagyja magára az embert lelki
nyomorúságában. Nincs az a mélysége a nyomorúságnak, ahonnan tevékeny
szánalmában nem akarná és nem tudná visszahozni. Isten irgalmának
egyetlen akadálya: a megátalkodottság.
     A Szentírás túláradó gazdagsággal beszél Isten irgalmáról. Már az
ôsevangéliumban irgalmasnak mutatkozik, az Ószövetség pedig kezdeti
idôktôl magasztalja Isten irgalmát. A Szentírásban több száz helyen
olvashatunk errôl. Mózes sokszor emlegeti Isten irgalmát: ,,Az Úr
irgalmas és kegyes Isten, hosszan tűrô, nagy könyörületességű és
hűségű, te irgalmasságot gyakorolsz ezer nemzedéken át...'' (Kiv 34,6-
7) ,,Ha hozzám kiált (akitôl elvették köpenyét), meghallgatom, mert
irgalmas vagyok'' (Kiv 22,26). Híres a 136. zsoltár (hálaadó himnusz
Isten örök hűségéért): ,,Áldjátok az Urat, mert jó, mert irgalma
örökkévaló.'' Refrénként ismétlôdik huszonhat alkalommal. ,,...minden
utad irgalom és hűség...'' (Tób 3,2b) Már említettük Izaiás tanítását:
,,A megtört nádszálat nem töri össze, a pislákoló mécsbelet nem oltja
ki'' (Iz 42,3). A 103. zsoltár vallomása -- ,,Az Úr irgalmas és
könyörületes, szelíd a haragban és gazdag az irgalomban'' (Zsolt
103,8) -- Szent Pált is megragadja, aki idézi ezt a gondolatot egyik
levelében (Ef 2,4).
     Az Újszövetség elsô tanítása az Isten irgalmasságáról a
Magnificat gyönyörű szavaiban fogalmazódik meg: ,,Irgalma nemzedékrôl
nemzedékre azokra száll, akik ôt félik'' (Lk 1,50). Mint említettük,
Isten irgalma Jézusban mutatkozik meg, aki mindig kész a
megbocsátásra. Példabeszédekben tanít errôl. Az apostoli
igehirdetésben Krisztus az ,,irgalmas és Istenhez hűséges fôpap''
(Zsid 2,17), aki bennünket is irgalomra tanít. (Biblikus Teológiai
Szótár. Róma, 1974. 604-611.) A szent iratok szerint olyan mértékben
számíthatunk Isten irgalmára, amilyen mértékben mi is gyakoroljuk az
irgalmasságot. ,,Mert az ítélet irgalmatlanul lesújt arra, aki nem
irgalmas. Ám az irgalom gyôzelmet arat az ítélet fölött'' (Jak
2,13).Isten elvárása világos: ,,Legyetek tehát irgalmasok, amint a ti
Atyátok is irgalmas'' (Lk 6, 3 6)
     Az Egyház liturgiájában, imádságaiban (a papi breviáriumban) is
igen gyakran megfogalmazódik Isten irgalma.
     Korunkban sajátos történelmi szükséghelyzet alakult ki (II. János
Pál), s ez a szükséghelyzet egyre sürgetôbben irányítja figyelmünket
az Isten irgalmára. Úgy tűnik, az elhatalmasodott bűn nyomán a különös
módon túláradó kegyelem az Isteni Irgalmasság üzenetében fogalmazódik
meg teljes gazdagságában.
========================================================================
Az Isteni Irgalmasság II. János Pál                Az Isteni Irgalmasság
tanításában


     II. János Pál pápa három évtizeden át (krakkói segédpüspökségétôl
kezdôdôen), pontosabban 1963-1993-ig dolgozott Szent Faustyna Kowalska
Naplójának egyházi elfogadtatásán. Minden bizonnyal a Napló tartalma
is hozzájárult ahhoz, hogy második enciklikáját az Isteni
Irgalmasságnak szentelte.
     Az említett történelmi szükséghelyzet a sérült emberiség mai
helyzete, amely kifejezôdik egyrészt az Egyházban tapasztalható
negatív jelenségek, másrészt az elhatalmasodó bűn és annak valamennyi
következménye által. Ez teremti meg, s jelent sürgetô felszólítást az
Egyház számára, hogy mélységében mutassa be az ,,irgalmasság
Atyjának'' Krisztus által feltárt misztériumát. Megérett az idô, a
történelem Isten irgalmasságának mélyebb megismerésére és a belôle
fakadó lelki javak gyümölcsöztetésére, az evangelizációba való
beépülésére.
     II. János Pál pápa történelmi sürgetésnek tett eleget a Dives in
misericordia (Irgalmasságában gazdag Isten) c. enciklikájának
kiadásával. (A cím utalás az Ef 2,4-re: ,,De az irgalmasságában gazdag
Isten azzal mutatta meg nagy szeretetét irántunk, hogy, bár bűneink
miatt holtak voltunk, Krisztussal életre keltett minket.'') A
történelmi szükséghelyzetrôl a pápa így ír: ,,Úgy tűnik, korunk
emberének lelkülete szembefordul az irgalmas Istennel, talán jobban,
mint korábban. S azt is megpróbálja, hogy az emberi szívbôl kiirtsa és
az életbôl kiiktassa az irgalom gondolatát is. Mert úgy véli, az
irgalom szava és fogalma nehézséget okoz annak az embernek, aki...
hatalma alá vetette a földet és uralkodik rajta. ... A mai világ
állapota... több olyan fenyegetô jelenséget is mutat, amelyek minden
eddig ismert veszedelemnél sokkal rosszabbak. ... Istennek, az
irgalmasság Atyjának' Krisztus által föltárt misztériuma olyan
különleges felszólítássá válik, mely az embert fenyegetô mai
veszedelmek közepette az Egyház felé hangzik el'' (DM 7-9). Az
enciklika célja: Krisztusban megmutatni ,,az irgalom Atyját, a teljes
vigasztalás Istenét'' (2 Kor 1,3).
     Az enciklika hosszan taglalja a Szentírás tanítását az Isten
irgalmáról, majd kifejti, hogy Mária is ,,részese az irgalom
kinyilatkoztatásának'', aki ,,tapasztalta és kiérdemelte'' az
irgalmat, sôt istenanyasága miatt egyenesen az ,,irgalom eszköze''.
Ennek kapcsán ,,szólíthatjuk Máriát az Irgalom Anyjának (Mater
Misericordiae), Irgalmas Úrnônek (Domina Nostra Misericordiae) és az
Isteni Irgalom Anyjának (Mater Divinae Misericordiae). Mindhárom
megszólításban súlyos teológiai tartalom rejlik...'' (DM 56). A
továbbiakban az Isten irgalma és mai világunk kapcsolatáról esik szó
az enciklikában.
     Ezt követôen a szentatya így tanít: ,,Mivel az irgalom a végtelen
Isten tökéletessége, maga is végtelen. Ezért határtalan és
kimeríthetetlen az Atya készsége arra, hogy befogadja tékozló fiait,
ha hazatérnek. Ugyanezért végtelen a bűnbocsánat lehetôsége és
gyorsasága is: a Fiú csodálatos áldozatának értéke miatt. Ezt a
hatalmat semmiféle emberi bűn nem képes felülmúlni, de még csökkenteni
sem.'' Egyedül a bűnben való megátalkodottság tudja megkötni ezt a
jóságot. Róma püspöke figyelmeztet: aki részesedni akar ebben az
irgalomban, annak be kell látnia bűnösségét, meg kell térnie,
irgalmasnak kell lennie, és a ,,megtérés állapotában'' kell élnie (DM
78-80).
     A befejezésben a pápa felszólít bennünket: ,,Könyörögjünk
Istenhez az irgalomért századunk embere számára!'' (DM 98). ,,Mária
közbenjárásával könyörögjünk, aki szüntelenül hirdette a ‘nemzedékrôl
nemzedékre' szóló irgalmat. De imádságunkhoz mindazok közbenjárását is
várjuk, akikben a hegyi beszéd szavai már valóra váltak: ‘Boldogok az
irgalmasok, mert ôk majd irgalmat nyernek''' (DM 101). A pápa
elmondja: az Egyház feladata, hogy folytassa az irgalom
kinyilvánítását. (Vállalnia, hirdetnie és élnie kell az isteni
irgalmat.) Az Egyház azért él, hogy az irgalom jele legyen.
     A szentatya így fejezi be enciklikáját: ,,Minél hevesebben
ellenkezik az emberi történelem, minél élesebben mutatkoznak korunk
világi kultúrájának különbségei, és minél inkább tagadja az emberiség
Istent, annál inkább kell közelednünk ahhoz a misztériumhoz, amely
öröktôl fogva Istenben rejtôzött, majd Jézus Krisztus által az idôben
valóban közöltetett az  emberrel'' (DM 103).
========================================================================
Fausztina nôvér bemutatása                 Az Isteni Irgalmasság üzenete
                                     Szent Faustyna Kowalska nôvér által


     Megjegyzés: Fausztina nôvér teljes lengyel neve: Maria Faustyna
Helena Kowalska. A vonatkozó irodalom a legtöbb esetben Faustyna
Kowalska néven emlegeti. Magyarországon Fausztina nôvérnek írják.
Kiadványunkban mi is Fausztina nôvérnek nevezzük, de ha a családi
névvel együtt kell leírnunk nevét, akkor minden esetben lengyeles
formában szerepeltetjük a keresztnevet is: Faustyna Kowalska.

     Helena Kowalska 1905. aug. 25-én született a lengyelországi
Glogowiec faluban tízgyermekes vallásos parasztcsalád harmadik
gyermekeként. Gyermekkorától kezdve mély vallásos lelkület, az ima
szeretete, a szorgalom, az engedelmesség és az emberi nyomor iránti
érzékenység jellemezte. Az iskolát csak két és fél évig látogathatta:
tizenhat éves, mikor Aleksandrówban és Lódzban szolgálóleány lesz,
hogy szülein segítsen.
     Elzbieta Siepak szerzetesnô, a krakkói kolostor lakója, a Napló
kiadási ügyeinek intézôje az egész világon, Faustyna Kowalskáról így
ír: ,,Faustyna M. Kowalska nôvér, Isten Irgalmasságának ma már
világszerte ismert apostola, a teológusok véleménye szerint az Egyház
legjelentôsebb misztikusai közé számít.
     A hivatás hangja már hétéves korában megszólal lelkében (két
évvel elsô szentáldozása elôtt), de szülei nem akarják, hogy
kolostorba lépjen. Ebben a helyzetben Helén megpróbálta elnyomni
magában az Isten hívó szavát. Az egyik látomásában megjelenô szenvedô
Krisztus szemrehányó szavai -- (Napló 9) -- azonban arra
kényszerítették, hogy helyet keressen egy kolostorban. Több kolostor
kapuján is bekopogott, de sehová sem vették fel. 1925. augusztus 1-jén
lépte át az Irgalmasság Anyjáról nevezett kongregáció küszöbét
Varsóban a Zytnia utcában...
     A rendben Faustyna Maria nôvér nevet kapta. Újoncidejét Krakkóban
töltötte, és itt tette le elsô, majd öt évvel késôbb örök fogadalmát -
- a tisztaságra, a szegénységre és az engedelmességre -- St. Rospond
püspök jelenlétében. A kongregáció több házában is dolgozott,
legtovább Krakkóban, Plockban és Vilniusban, ahol szakács, kertész és
portás munkakörben tevékenykedett.
     Kívülrôl semmi sem árulta el rendkívül gazdag misztikus életét.
Buzgón teljesítette kötelességeit, hűségesen követte rendje
szabályait. Áhítatos, hallgatag volt, de derűs, tele jóindulatú és
önzetlen felebaráti szeretettel.
     Egész életében következetesen törekedett az Istennel való mind
bensôségesebb egyesülésre, és igyekezett áldozatosan együttműködni
Jézussal a lelkek megmentése ügyében.
     Naplója feltárja lelki élete mélységeit. Az olvasó megismerkedhet
lelkének Istennel való mély egyesülésével, erôfeszítéseivel, harcaival
a keresztény tökéletességre vezetô úton. Isten gazdagon megajándékozta
kegyelmekkel: a kontempláció adományával, az Isteni Irgalmasság
titkának mélységes megismerésével, látomásokkal,
kinyilatkoztatásokkal, rejtett stigmákkal, a prófétálás adományával,
az emberi lelkekben való olvasás tudományával és a ritkán elôforduló
misztikus eljegyzés rendkívüli kegyelmével.
     A szigorú életmód és a kimerítô böjtök -- melyeket még a rendbe
való belépés elôtt magára kényszerített -- annyira legyengítették
szervezetét, hogy már a posztulátus alatt el kellett küldeni a Varsó
melletti Skolimówba, hogy javítsanak egészségi állapotán. Elsô
noviciátusi éve után átélte az ún. ,,sötét éjszaka'' rendkívüli
fájdalmas misztikus tapasztalatait, ezt követôen a küldetésébôl adódó
sok megalázó szenvedést és lelki gyötrelmet kellett elviselnie.
Fausztina nôvér felajánlotta életét a bűnösökért, a lelkek
megmentéséért, emiatt is különbözô szenvedések érték. Élete utolsó
éveiben megerôsödtek belsô szenvedései, az ún. ,,lélek passzív
éjszakája'', valamint testi fájdalmai: elôrehaladott állapotba került
tuberkulózisa, mely megtámadta tüdejét és az emésztôrendszerét. Emiatt
két alkalommal néhány hónapos kórházi kezelésen is volt Krakkóban, a
Pradnikon.
     Fizikailag egészen felemésztôdve, de lelkileg teljesen éretten,
Istennel való misztikus egyesültségben, a szentség hírében halt meg
1938. október 5-én, alig harminchárom évesen, melybôl tizenhárom évet
töltött a rendben. Testét Krakkó--Lagiewnikiben, a kolostori temetô
sírboltjában helyezték örök nyugalomra, amely 1966-ban a boldoggá
avatás információs pere folyamán átkerült a kápolnába.''
     E. Siepak Fausztina nôvér küldetésérôl így ír: ,,Ez a küldetés
röviden összefoglalva azon alapszik, hogy a mindenki által öröktôl
fogva ismert, de feledésbe merült igazságot, Isten irgalmas szeretetét
újra az emberek emlékezetébe idézze, és az Isteni Irgalmasság
kultuszának újabb formáit ismertesse meg, melynek gyakorlata a
vallásos élet megújulására vezet a keresztényi bizalom és irgalom
szellemében.
     A Naplót (lelki önéletrajz) Fausztina nôvér Jézus világos
parancsára életének négy utolsó évében írta. Benne a nôvér lelkének
aktuális és korábbi, Istennel való találkozásait jegyezte le. Ahhoz,
hogy feljegyzéseibôl küldetésének lényegét megérthessük, tudományos
elemzésre is szükség volt, amit az ismert és nagyra becsült teológus,
Prof. Ignacy Rózycki atya végzett el.

     Erre az egyszerű, képzetlen, de bátor és Istent határtalanul
szeretô szerzetesnôre az Úr Jézus olyan missziót bízott, ami az egész
világnak szól: az Irgalmasság üzenetét. ‘Ma téged küldelek az egész
emberiséghez irgalmasságom üzenetével' -- mondta Jézus. ‘Nem büntetni
akarom a sérült emberiséget, inkább meg akarom gyógyítani és irgalmas
Szívemre szorítani' (Napló 1588). ‘Te vagy irgalmasságom titkárnôje,
erre a tisztségre jelöltelek ki a jelen és az eljövendô életben (Napló
1605), ... hogy közöld a lelkekkel nagy irgalmamat, melyet irántuk
érzek, és bátorítsd ôket: bízzanak irgalmam mélységében' (Napló
1567).'' (Napló XIII-XV. o.) ,,Elôkészíted a világot végsô
eljövetelemre'' (Napló 429). -- Faustyna Kowalska nôvér lelki vezetôje
Michal Sopocko atya, a Vilniusi Báthori István Egyetem Teológiai
Karának professzora volt. (Boldoggá avatása folyamatban van.)

     Fausztina nôvér életére jellemzô a nagyon mély lelkiség, a
kimondhatatlanul sok szenvedés és a mélységes misztikum. A Naplóból
vett néhány idézettel szemléltetjük életének mindhárom vonását.
     A nôvér lelkiségének legfôbb törekvése: mindig mindenben
megfelelni Isten akaratának. ,,A világért könyörgô áldozat leszek''
(Napló 482). ,,El akarok emésztôdni a lelkek javára. Semmilyen
aldozattal sem törôdve, mint egy kis szônyeg szeretnék a nôvérek lába
elé terülni'' (Napló 243). ,,Az emberek szeme elôl el fogok rejtôzni,
bármilyen jót is teszek majd, hogy Isten legyen egyedüli jutalmam.
Olyan leszek majd, mint a fűben megbúvó kis ibolya, amely nem sérti
meg a lábat, mely eltapossa, hanem önfeledten árasztja illatát, hogy
az ôt taposó személy kellemesen érezze magát'' (Napló 255).
     A Naplóban gyakran olvashatunk arról, hogy Fausztina nôvér
lelkiségének alakulásában meghatározóan fontos volt az alázatra való
törekvés és a szenvedés elfogadása Isten kezébôl. ,,A megaláztatás
mindennapi táplálék'' (Napló 92). ,,Alázat, alázat és mindig csak
alázat...'' (Napló 55). ,,Semmi sem jobb a lélek részére, mint a
megaláztatás'' (Napló 593). ,,Alázat nélkül nem tetszhetünk Istennek''
(Napló 270). Az alázat ad erôt neki a küzdelemhez: ,,Az alázatosnak
semmi sem nehéz'' (Napló 94). Jézus az alázatot a tisztasággal is
összefüggésbe hozza, amikor így szól Fausztinához: ,,Tudd meg, hogy a
tiszta lélek alázatos'' (Napló 576). Fausztina nôvér szerint az
alázatosság megtanulásában nagy segítségünkre lehet a Jézus
szenvedésérôl való elmélkedés: ,,Aki igazi alázatot akar tanulni, az
elmélkedjen Jézus szenvedésein'' (Napló 267).
     A nôvér világosan látja, hogy küldetésének teljesítésében a
szenvedésnek is fontos szerep jut. ,,Isten valódi művei mindig
nehézségbe ütköznek, és szenvedés az ismertetôjelük'' (Napló 270).
Faustyna Kowalska nôvér így summázza lelkiségének lényegét: ,,Jézushoz
való hasonlóságomat a szenvedés és az alázat adja'' (Napló 268).
     Fausztina nôvér készséggel fogadta Isten kezébôl mind a
küldetést, mind pedig a szenvedéssel teljes életet. Jézus sok
szenvedést ígér Fausztinának, de meg is erôsíti ôt: ,,Tudd, hogy
sokat, igen sokat fogsz szenvedni, de ez ne rémítsen meg téged, én
veled vagyok'' (Napló 36). ,,Leányom, a szenvedés lesz a jele, hogy
veled vagyok'' (Napló 669). (Vö Zsid 12,5-6) Egy másik alkalommal az
Úr így tanítja a nôvért: ,,Gyermekem, legjobban szenvedéseidben
tetszel nekem. Fizikai vagy erkölcsi szenvedéseidben ne keresd a
teremtmények részvétét... Leányom, minél jobban megszereted a
szenvedést, annál tisztább lesz szereteted irántam'' (Napló 279). A
Szűzanya is hasonlóan szól: ,,Szenvedésben lesz részed betegséged és
az orvosok miatt. A képpel kapcsolatban is sok szenvedés ér majd, de
ne aggódj'' (Napló 316).
     A szenvedés napról napra formálja a nôvér lelkületét. Erre
utalnak a szenvedéssel kapcsolatos megjegyzései: ,,A szenvedés nagy
kegyelem'' (Napló 57). ,,Ha sokat szenvedünk, sok alkalmunk van
bebizonyítani Istennek, mennyire szeretjük ôt'' (Napló 303). ,,A
szenvedés a legnagyobb kincs a földön'' (Napló 342). A szenvedések
teljesen kitöltik Fausztina nôvér életét. Ezért írja egy helyen: ,,A
napot harccal kezdem és végzem'' (Napló 606). ,,Jézusom, Te tudod,
hogy szeretem a szenvedést, s ki akarom üríteni a kelyhét az utolsó
cseppig, most azonban a természetem mégis elborzadt... (Napló 697). A
nôvér állandóan bizonyítani akar Isten elôtt. Egy helyen így tesz
vallomást: ,,Lelkem vágyik a megpróbáltatás napjaira...'' (Napló 831).
     A testi fájdalmak mellett Fausztina részt kap a mélységes lelki
szenvedésekbôl, amelyeket újra és újra megköszön Jézusnak. A nôvér
csupán ,,apró kereszteknek'' nevezi a ,,szándékaim megakadályozását'',
a ,,közösségi élet terhét'', ,,szándékaim rossz értelmezését'', a
,,mások által okozott megaláztatásokat'', a ,,rideg bánásmódot'', az
,,alaptalan vádaskodást'', a ,,gyenge egészséget'', a
,,kimerültséget'', a ,,saját akaratomról való lemondást'', ,,énem
megtagadását'', az ,,elismerés hiányát'', ,,minden tervem
megakadályozását'', a ,,belsô kínokat'', a ,,lélek érzéketlenségét'',
a ,,félelmet'', a ,,bizonytalanságot'', a ,,sötétség belsô homályát'',
a ,,kísértéseket'', a ,,megpróbáltatásokat'', ,,melyeket senki sem ért
meg''. Ezért kiált Jézushoz: ,,Ó, Jézus, egyedül csak te ismered
szívem vágyait és fájdalmait. Örülök, ha egy kicsit is szenvedhetek
érted'' (Napló 73).
     Fausztina nôvér titkolni akarja hihetetlen testi-lelki
fájdalmait, de nem mindig sikerül. ,,Szenvedéseimet képtelen vagyok
elrejteni, s bár szót sem szólok arról, amit szenvedek, mégis, a
fájdalom, ami tükrözôdik arcomon, elárul'' (Napló 100). Szenvedéseinek
nagyságáról Naplójában röviden így nyilatkozik: ,,Csak Jézus tudja,
mennyit szenvedtem'' (Napló 104).
     Faustyna Kowalska nôvér életének harmadik jellemzô vonása a
mélységes misztikum. Jézus rendszeres megjelenései során magyarázza
meg Fausztina nôvérnek az Isteni Irgalmasság célját és kincseit. Az
iménti idézetek, de a több mint félezer oldalas Naplónak csaknem
minden sora errôl tanúskodik.
     Fausztina nôvér utolsó hónapjai is nagy szenvedések jegyében
múltak el. A betegápoló nôvér beszámolója szerint ,,Fausztina nôvér
életének vége nagyon épületes. Állandóan szeretetreméltó és türelmes
volt, semmit sem kívánt.'' Amikor megkérdezték tôle, szenved-e nagyon,
így válaszolt: ,,Igen, de ez rendben van.'' Október 5-én utoljára
meggyónt J. Andrasz atyánál. Halála közeledtével fájdalmai tetôfokra
hágtak, s elköltözése elôtt néhány órával fájdalomcsillapító injekciót
kért, de végül is nem fogadta el. Este kilenc óra tájban
nôvértársainak és lelkiatyjának jelenlétében elmondta a haldoklók
imáját. Halála pillanatáig tudatának teljes birtokában maradt.
Háromnegyed 11-kor utolsó pillantást vetett Krisztus és az ô
Édesanyjának képére, s csendben, félelem nélkül elhunyt.'' (Vö Isten
Irgalmának hírnöke, Isten Szolgálója, Fausztina nôvér. Backi Vinogradi
é.n. 105-108. o.)
     Fausztina nôvért zavarta, hogy ápolásra szorul. Talán
vigasztalásul mondta néhányszor elöljárójának: ,,Meglátja, elöljáró
Anya, hogy a Kongregációnak sok öröme lesz miattam.'' Profetikus
szavak voltak ezek. 1938-ban még nem tudtak mit kezdeni sem a Napló
tartalmával, sem a beszélgetések során elhangzott kijelentésekkel.
Akik ismerték Fausztina nôvért, vegyesen ítélték meg személyét és
rendkívüli dolgait. Az Isten azonban igazolta ôt.
     A háború rövid idôre látszólag feledtette a krakkói zárda
misztikusát. Lengyelország sorsának alakulása azonban a II.
világháború idején ráterelte a rendtársak figyelmét Fausztina nôvér
jövendöléseire. A kolostor lakói ugyanis felismerték, hogy sorra
megvalósulnak hazájukban azon események, amelyekrôl misztikus
testvérük beszélt nekik.
========================================================================
A Napló és története                       Az Isteni Irgalmasság üzenete
                                     Szent Faustyna Kowalska nôvér által


     Mint említettük, Fausztina nôvér halála elôtt négy évvel kapott
parancsot napló vezetésére, élményeinek leírására. A terjedelmes mű (a
magyar változat a kísérô tanulmányokkal és a mutatókkal együtt 528
oldal) bemutatja Fausztina nôvér lelkiségét és az Isteni Irgalmasság
üzenetét.
     ,,Az Isteni Irgalmasság ügyében -- mint oly sok másban -- Karol
Wojtyla, a késôbbi II. János Pál pápa volt a Gondviselés embere.
Wojtyla még krakkói segédpüspök korában felkereste A. Ottaviani
bíborost (1963), és elôterjesztette a Naplóval s tartalmával
kapcsolatos terveit. A kardinális biztató szavakkal bocsátotta el a
jövendôbeli pápát: ‘Siessen, mielôtt a tanúk meghalnak.' Karol Wojtyla
a késôbbi évtizedekben -- mint Krakkó érseke (1964), bíborosa (1967),
majd Szent Péter utódja (1978) -- újabb és újabb módon támogatta az
Isteni Irgalmasság ügyét. Megindította a boldoggá avatást bevezetô
információs eljárást (1965), ehhez megjelentették a Napló kritikai
kiadását (1981), Róma püspökeként kiadta a Dives in misericordia
kezdetű enciklikát (1980), 1993. ápr. 18-án, húsvét második
vasárnapján boldoggá avatta Fausztina nôvért, 1997-ben pedig
elzarándokolt a nôvér sírjához. (Fausztina nôvér holttestét a boldoggá
avatás kapcsán 1966. nov. 25-én exhumálták, és a kolostor kápolnájában
-- Kraków Lagiewniki, ul. Siostry Faustyny 3/9. -- helyezték örök
nyugalomra. A hamvak a boldoggá avatás után a fali sírfülkébôl
átkerültek az Irgalmas Jézus oltára alá.) Érthetô, hogy ezen lépések
után világhódító útjára indult az Isteni Irgalmasság üzenete. Ennek
hathatós eszköze a Napló, amely a magyarországi kiadással az angol, a
német, az olasz, a francia, a spanyol, a portugál, az orosz, a
portugál (brazil), a szlovák, a cseh és a vietnami után immár a
tizenkettedik idegen nyelven jelenik meg. (1999-ben arabul is
megjelent. II. János Pál pápa 2000. április 30-án szentté avatta
Boldog Faustyna Kowalska nôvért.) Eddig azonban hosszú utat tett meg a
Fausztina nôvér nevéhez fűzôdô üzenet. Valóságos keresztutat kellett
bejárnia.
     A. M. Deskur bíboros bevezetôjébôl és a Jegyzetek 154. pontjából
(Napló 474. o.) megtudjuk, hogy az Isteni Irgalmasság ügyét 1959.
március 6-án a Szent Offícium Indexre tette, vagyis megtiltotta a
kultusz terjesztését, s maga Sopocko professzor is szigorú
figyelmeztetést kapott. A templomokból kikerültek az Irgalmas Jézus-
képek. Egyedül a krakkói kolostor híres festménye (Adolf Hyla) maradt
eredeti helyén. A Szent Offícium lépésének komoly okai voltak. A
hivatalos vizsgálatot megelôzôen ugyanis ellenôrizetlen és rossz
fordításokban kezdték terjeszteni a Napló egyes részeit. Az intézmény
a tilalommal elejét vette a zűrzavarnak, s amikor elérkezett a
Gondviselés által kijelölt idô, elkezdôdhetett a teljes körű és
hivatalos vizsgálat.

     A tilalmat 1978. június 30-án oldotta fel a Hittani Kongregáció.
Az eseményeket a háttérbôl Karol Wojtyla szorgalmazta. Sopocko atya
nem érhette meg a sikert, mert 1975. febr. 15-én meghalt Bialystokban.
     Miközben folyt a munka az Isteni Irgalmasság ügyében, Krakkóban
megkezdôdött Fausztina nôvér személyével kapcsolatban az 1965. okt. 7-
tôl 1967. szept. 20-ig tartó ún. információs, ezt követôen pedig a
boldoggá avatási eljárás, amely 1993. április 18-án a boldoggá
avatással ért véget.

     Beteljesedtek tehát Fausztina nôvér szavai. Elérkezett az idô,
hogy a világ megismerje Isten Irgalmasságának minden embert megszólító
üzenetét. A Napló egyházi jóváhagyással kerül világszerte az emberek
kezébe, imádkozzák az Isteni Irgalmasság rózsafüzérét, kilencedét.
Lehetôség van az Isteni Irgalmasság ünnepének bevezetésére is. (F.
Macharski bíboros a krakkói egyházmegyében már a nyolcvanas évek
közepén megtette ezt.) A teljes lengyel Egyház számára a Szentszék
Istentiszteleti és Szentségtani Kongregációja 1995. jan. 23-án
engedélyezte az Isteni Irgalmasság ünnepének bevezetését, az Apostoli
Szentszék pedig jóváhagyta az Isteni Irgalmasságról szóló votívmise
szövegét az egyetemes Egyházban.

     F. Macharski bíboros 1996. febr. 22-én Isten Irgalmasságának
Apostola néven világméretű mozgalmat indított. Új bazilika is épül
Krakkóban az Irgalmasság Anyja Nôvérei Kongregációjának területén.
Alapkövét, amely a Golgota-hegyérôl származik, II. János Pál pápa
1997. jún. 7-én Krakkóban ünnepélyesen megáldotta.
     A Napló rövid részletei különféle fordításokban Magyarországon is
ismertté váltak. A teljes kézirat hiteles és fôegyházmegyei
jóváhagyással ellátott kiadása 1998-ban jelent meg hazánkban elôször.
(Kiadó a Fôegyházmegyei Könyvtár és Kisboldogasszony Plébánia, Eger.)
Bízunk abban, hogy a Napló teljes szövege és a kísérô tanulmányok új
lendületet adnak magyar nyelvterületen is az Isteni Irgalom
hódításának.'' (Napló 457--458. o.)

     Az Isteni Irgalmasság kincsestárához Jézus kérésére bizalommal
kell közeledni: ,,Irgalmamból egyetlen edénnyel meríthetnek
kegyelmeket -- ez a bizalom. Minél jobban bízik egy lélek, annál több
kegyelmet nyer'' (Napló 1578).
========================================================================
Az Isteni Irgalmasság üzenete              Az Isteni Irgalmasság üzenete
                                     Szent Faustyna Kowalska nôvér által


     Fausztina nôvér Isten legfôbb tulajdonságának az irgalmasságot
tartja (Napló 301). Az irgalmasságot pedig a szeretet virágának (Napló
651) nevezi. Számára minden Isten irgalmáról beszél. Az Isteni
Irgalmasság kultusza a vallásos élet megújítására törekszik az
Egyházban. Ezért idôszerű, és evangelizációs jelentôsége világméretű.
Jézus szándéka vigasztaló. A világ teljes megújulását akarja elérni.
,,Nem büntetni akarom a sérült emberiséget, inkább meg akarom
gyógyítani és irgalmas Szívemre szorítani'' (Napló 1588). Jézus
hozzáfűzi: ,,A büntetést csak akkor alkalmazom, ha ôk maguk
kényszerítenek erre. Nem szívesen nyúlok az igazságszolgáltatás
kardjához. Az igazság napja elôtt az irgalmasság napját küldöm''
(Napló 1588). Úgy tűnik, az új evangelizálásnak olyan eszközérôl és
lehetôségérôl van szó, amelyet alaposan megismerni, az evangelizációs
munkában kellôen hasznosítani jól felfogott érdekünk, mert sokakat
visszavezethet Jézushoz.
     Az Isteni Irgalmasság üzenete utolsó esély (Napló 998), a végsô
idôk jele (Napló 848), biztos lehetôség, de utolsó mentôöv (Napló
687), ami a világnak adatik. ,,Sok lélek fog általa visszafordulni a
pokol kapujától'' (Napló 639). Az Isteni Irgalmasság üzenete ,,új fény
lesz az Egyház számára'' (Napló 378) a szervezôdô és elhatalmasodó
bűnnel szemben
     Jézus irgalma megszólítja az egész világot, de elsôsorban az
elhatalmasodó bűn áldozatait hívja megtérésre. Mint említettük, utolsó
esélyként és mint mentôövet kapja az emberiség. ,,Egy utolsó esélyt
adok az emberiségnek -- és ez az irgalmamhoz való menekülés'' (Napló
998). ,,A papok úgy fogják a bűnösöknek nyújtani, mint az utolsó
mentôövet'' (Napló 687). ,,Ez a végsô idôk jele, utána eljön az
igazság napja. Amíg van idô, meneküljenek irgalmam forrásához,
használják fel az értük kifolyt vért és vizet'' (Napló 848).
     Az Isten irgalma minden ember számára a lelki újjászületés, a
lelki újrakezdés páratlan lehetôsége. Bárki részesedhet benne, még a
bűn feneketlen mélységébe tántorodott lélek is. ,,Isten senkitôl sem
tagadja meg irgalmát'' (Napló 72). Jézus így szól errôl a Naplóban:
,,Ne féljen a gyenge, a bűnös lélek közeledni hozzám, még ha több
vétke is lenne, mint amennyi homok van a földön, minden elmerül
irgalmam mélységében'' (Napló 1059). ,,Ha a lélek már oszló hulla
lenne, s emberi értelemben képtelen az újjáéledésre, s már minden el
volna veszve, nem így az Istennél! Az irgalmasság csodája teljesen
életre kelti a lelket'' (Napló 1448). ,,Nem tudom megbüntetni, még ha
a legnagyobb bűnös is lenne, azt, aki irgalmamra hivatkozik, hanem
felmentem ôt mérhetetlen és kifürkészhetetlen irgalmamban. Írd:
Mielôtt eljövök mint igazságos bíró, elôbb szélesre kitárom irgalmam
kapuját'' (Napló 1146).

     Már ezen idézetek is világossá teszik: az Isteni Irgalmasság
elfogadása hatékonyan formálja át a lelket. ,,Megnyitottam szívemet
mint az irgalom élô forrását, hogy minden lélek életet merítsen
belôle... A bűnösök megigazulást, az igazak a jóban való megerôsödést
találnak benne... Mondd meg papjaimnak, hogy a megrögzött bűnösök
szavaikra bűnbánatra indulnak, ha a szívemben lévô végtelen irgalomról
beszélnek nekik. Minden papnak, aki irgalmamat hirdeti, rendkívüli
kegyelmet adok, szavaik gyógyítóan hatnak, s meg fogják indítani a
szíveket, akikhez szólnak'' (Napló 1520-1521). ,,A legfontosabb a régi
ember teljes halála, s új életet kezdeni'' (Napló 1343).
     Aki részesedni kíván az Isteni Irgalmasság kegyelmeiben, annak be
kell látnia bűnösségét, meg kell térnie, az irgalmasságot kell
gyakorolnia, és a megtérés állapotában kell élnie. (Vö Lk 6,36; Jak
2,13; DM 78-80) ,,Az irántam való szeretetbôl fakadó irgalmasság
cselekedeteit kívánom tôled. Felebarátaid iránt mindig és mindenhol
irgalmasságot kell tanúsítanod. Ez elôl nem térhetsz ki sem kényszerre
hivatkozva, sem kifogással, sem bocsánatkéréssel. -- Három módot adok
neked, hogyan tanúsíts irgalmasságot felebarátaid iránt: elsô: a
cselekedet, második a szó, harmadik az imádság. E három fokozat
tartalmazza az irgalmasság teljességét, egyúttal megdönthetetlen
bizonyítéka az irántam tanúsított szeretetnek'' (Napló 742).
     Jézus túláradó irgalmából minden ember meríthet. Megerôsíti a
hűségest és gyengét, reményt ad a szenvedônek és haldoklónak egyaránt.
,,Nagy segítség a haldoklók részére...'' (Napló 833) ,,Ha mások
imádkozzák (az Isteni Irgalmasság rózsafüzérét) egy haldokló mellett,
az is elnyeri ugyanezt a bűnbocsánatot. Ha ezt az imát a haldokló
mellett mondják, mérséklôdik Isten haragja, és mérhetetlen irgalom
veszi körül a lelket... (Napló 811).
     Említettük, hogy az Isteni Irgalmasság ajándéka csak akkor
gyümölcsözik, ha a befogadó megérti és vállalkozik evangelizációs
küldetésére: az irgalmasság gyakorlására cselekedettel, szóval és
imádsággal (Vö Napló 742). Ennek rendkívül lényeges része az Isteni
Irgalmasság üzenetének terjesztése, vagyis az apostolkodás, valamint
az Istentôl távol élô testvéreinkért végzett imádság.
     Jézus különösen jutalmazza az Isteni Irgalmasság üzenetének
terjesztését. ,,Azokat a lelkeket, akik irgalmasságom tiszteletét
terjesztik, egész életükben megoltalmazom, mint gyengéd anya óvja
csecsemôjét. Haláluk óráján pedig nem bírájuk, hanem irgalmas
Megváltójuk leszek'' (Napló 1075). A bűnben élôkért vállalt áldozat és
imádság hatékony és kedves Urunk elôtt: ,,Mindig megvigasztalsz, ha a
bűnösökért imádkozol. Legkedvesebb dolog elôttem az ima -- a bűnösök
megtéréséért mondott ima. Tudd meg, leányom, ezt az imát mindig
meghallgatom.'' (Napló 1397)
========================================================================
Lelkipásztori lehetôségek; ígéretek        Az Isteni Irgalmasság üzenete
                                     Szent Faustyna Kowalska nôvér által


     Fausztina nôvér Jézus kérésére, pontosabban diktálására az Isteni
Irgalmassággal kapcsolatban mindazon lehetôségekrôl is írt, amelyek
mind az egyéni lelkiség formálását, mind a lelkipásztori munkát
hatékonyan támogatják. Az Egyház engedélyezte az Isteni Irgalmasság
kultuszának öt módját. Újra E. Siepak nôvér elôszavából idézünk.
#
   1.) ,,Az Irgalmas Jézus képe. Rajzát Plockban, 1931. február 22-én
kapott látomás alapján jegyezte fel a nôvér. ,,Este, amikor a
cellámban voltam, megpillantottam az Úr Jézust fehér ruhában. Egyik
kezét áldásra emelte, a másikkal megérintette mellén a ruháját.
Mellébôl a ruha nyílásán két hatalmas sugár tört elô, egy piros és egy
halvány. ... Kis idô múlva azt mondta Jézus: ‘Fess egy képet annak
alapján, amit látsz, ezzel az aláírással: Jézusom, bízom Benned'
(Napló 47). ‘Azt kívánom, hogy a képet... húsvét után az elsô
vasárnapon ünnepélyesen áldják meg. Ez a vasárnap legyen az
Irgalmasság ünnepe!' (Napló 49).
     Mint feltámadt Üdvözítôt ábrázolja Ôt a kép, aki szenvedése és
kereszthalála árán megváltott minket. A vér és víz sugarai, melyek a
lándzsa által megnyitott szívébôl (a szív nem látható a képen) törnek
elô és a keresztre feszítés sebei a nagypéntek eseményeire
emlékeztetnek (Jn 19,17-18; 33,37). Tehát az Irgalmas Jézus képe az
Evangélium e két eseményéhez kapcsolódik, melyek a legtökéletesebben
fejezik ki Isten szeretetét az emberek iránt.
     Krisztusnak ezen a képén jellemzô a két sugár. Jelentôségérôl így
szól az Úr: ‘A halvány sugár a vizet jelenti, ami a lelket tisztítja
meg, a piros a vért, amely a lélek élete. Boldog, aki ezek árnyékában
él' (Napló 299). A lelket a keresztség és bűnbánat szentsége tisztítja
meg, és legbôségesebben az Oltáriszentség táplálja. A két sugár tehát
a szentségeket és a Szentlélek összes kegyelmét jelenti -- amelynek
bibliai jelképe a víz, -- valamint az új szövetséget Isten és ember
között, amelyet Jézus az Ô vére által kötött...
     A kép nemcsak az Isteni Irgalmasságot ábrázolja, de
emlékezetünkbe idézi az Isten iránti bizalom és a felebarátaink iránt
tettekben megnyilvánuló szeretet kötelességét. A kép aláírása Jézus
akaratából: ‘Jézusom, bízom Benned.' ‘A kép emlékeztessen irgalmam
követelményeire, mert a legerôsebb hit sem segít semmit cselekedetek
nélkül' (Napló 742).
     A kép így értelmezett kultuszához, amely alapvetôen a keresztény
bizalmon és irgalmasságon nyugszik, az Úr különbözô ígéreteket fűzött:
örök üdvösséget, a keresztény tökéletesség útján nagy elôrehaladást, a
boldog halál kegyelmét és minden más kegyelmet, melyet az emberek
bizalommal kérnek. ,,A kép által sok kegyelmet fogok kiosztani a
lelkeknek, ezért hozzáférhetôvé kell tenni minden lélek számára''
(Napló 570).

     Megjegyzés: Jézus a Napló egyik helyén a kép tiszteletével
kapcsolatban így nyilatkozik: ,,Megígérem, hogy az a lélek, aki ezt a
képet tiszteli, nem vész el...'' (Napló 48) Ez az ígéret arra
figyelmeztet, hogy az Irgalmas Jézus képét szerezzük be, hordozzuk
imakönyvünkben, sôt a lakásunk falára is függesszük ki. Ha egyszer
mégis bekövetkeznének azok a nehéz idôk -- az ,,igazság napja'' (Napló
848, 1588) --, amelyekrôl oly sokat lehet olvasni az üzenetekben,
egyetlen reményünk csak az Isteni Irgalmassághoz való menekülés lesz.
#
     2.) Az Irgalmasság ünnepe. ,,Isten Irgalmasságának tiszteletében
ez áll elsô helyen. Jézus elsô alkalommal 1931-ben, Plockban beszélt
Fausztina nôvérnek... ‘Azt kívánom, hogy legyen az Irgalmasságnak
ünnepe. Azt kívánom, hogy a képet, melyet ecsettel fogsz megfesteni,
húsvét után az elsô vasárnapon ünnepélyesen áldják meg! Ez a vasárnap
legyen az Irgalmasság ünnepe' (Napló 49).
     Az Irgalmasság ünnepének Húsvét utáni elsô vasárnapra történô
helyezése mély teológiai értelemmel bír, amely a megváltás húsvéti
titka és az Isteni Irgalmasság titka között fennálló szoros
összefüggésre utal. Ezt az összefüggést hangsúlyozza az ünnepet
elôkészítô Isteni Irgalmassághoz végzett kilenced, amit Nagypénteken
kell elkezdeni.     ... Ennek az ünnepnek a nagyságát a hozzáfűzött
ígéretek nagyságával lehet lemérni, melyeket Jézus ígért: ‘Aki ezen a
napon az Élet Forrásához járul, bűnei és az értük járó büntetés teljes
elengedését nyeri el' (Napló 300). ‘Ezen a napon megnyílik irgalmam
mélysége: a kegyelmek tengerét árasztom minden lélekre, aki irgalmam
forrásához közelít. Egy lélek se féljen közeledni hozzám, még ha bűnei
skarlátpirosak lennének is' (Napló 699).
     Eme nagy kegyelmek elnyeréséhez teljesíteni kell az Isten irgalma
iránti tisztelet feltételeit: bizalom Isten jóságában, a felebaráti
szeretet gyakorlása, a megszentelô kegyelem állapotában (szentgyónás
után) méltó Szentáldozás. Jézus mondta: ‘Egyetlen lélek sem nyerhet
megigazulást, amíg nem fordul bizalommal irgalmasságomhoz. Ezért kell
a húsvét utáni elsô vasárnapot Irgalmasságomnak szentelni. A papok
ezen a napon hirdessék a lelkeknek nagy és végtelen irgalmamat' (Napló
570).
#
     3.) Az Isteni Irgalmasság rózsafüzére. (Szövegét lásd a 209.
oldalon.) Ezt a rózsafüzért Jézus Vilniusban, 1935. szeptember 13-14-
én diktálta Fausztina nôvérnek bocsánatért könyörgô, Isten haragját
lecsillapító imaként (Vö Napló 474-476).
     Ebben az imában az imádkozó felajánlja az Atyaistennek Jézus
Krisztus Testét, Vérét, Lelkét és Istenségét saját maga, felebarátai
és az egész világ bűneinek bocsánatáért. Mialatt egyesül Jézus
áldozatával, hivatkozik arra a szeretetre, mellyel a Mennyei Atya
Fiában megajándékozott minden embert.
Ebben az imában irgalmat kérünk magunknak és az egész világnak. Ezzel
az irgalmasság cselekedetét gyakoroljuk. ... A hívôk elnyerhetik
Krisztus ígéretét, amely fôleg haláluk óráját illeti: a megtérés
kegyelmét és a békés halált. Nemcsak azok, akik ezt a rózsafüzért
imádkozzák, hanem a haldoklók is, akik mellett ezt mások mondják.
Jézus mondta: ‘Ha ezt az imát haldokló mellett mondják, mérséklôdik
Isten haragja, és mérhetetlen irgalom veszi körül a lelket' (Napló
811). Az általános ígéret így hangzik: ‘Úgy tetszik nekem, hogy ez
által az ima által mindent megadjak, amire engem kértek (Napló 1541),
... ha ez megegyezik akaratommal' (Napló 1731). Mindaz, ami nem
egyezik Isten akaratával, nem jó az embernek sem, fôleg örök
boldogságára vonatkozóan.
     Más helyen ezt mondta Jézus: ‘E rózsafüzér imádkozásával közelebb
hozod hozzám az emberiséget'' (Napló 929). ,,Azokat a lelkeket, akik
ezt a rózsafüzért imádkozzák, már életükben körülöleli irgalmam,
különösen pedig haláluk óráján'' (Napló 754).
#
     4.) Az Irgalmasság órája. 1937. októberében Krakkóban Fausztina
nôvér figyelmét az Úr Jézus halála órájának tiszteletére hívta fel:
‘Valahányszor hallod, hogy hármat üt az óra, merülj el teljesen
irgalmasságomban, dicsôítsd és magasztald; hívd le az egész világra
hatalmát, fôleg a szegény bűnösökre, mert az irgalom ebben az órában
nyílt meg teljesen a lelkek számára' (Napló 1572). Az Úr Jézus elég
pontosan megadta azt az imamódot is, amely Isten Irgalmasságának
kultuszában ennek a formának legjobban megfelel: ‘Igyekezz ebben az
órában elvégezni a keresztutat! -- mondta Fausztinának -- Ha ez nem
lehetséges, kis idôre térj be a kápolnába, tiszteld irgalommal teli
Szívemet a Legméltóságosabb Oltáriszentségben. Ha ez sem lehetséges,
akkor merülj el imádságban -- ha röviden is -- ott, ahol éppen vagy'
(Napló 1572). Rózycki professzor három feltételt sorol fel, melyek
szükségesek az ebben az órában mondott ima meghallgatásához:
     1.) Az imát Jézushoz intézzük.
     2.) Délután háromkor történjék.
     3.) Jézus kínszenvedéseinek értékére hivatkozzon.
     ‘Ebben az órában -- mondta Jézus -- kéréseddel mindent elnyersz
magad és mások számára. Ebben az órában lépett a kegyelem a világba:
az irgalom legyôzte az igazságosságot' (Napló 1572). (Vö Jak 2,13)
#
     5.) Az Irgalmasság tiszteletének terjesztése. Ezt azért emelte ki
Rózycki atya, mert ehhez is ígéretek fűzôdnek. Jézus: ,,Azokat a
lelkeket, akik irgalmasságom tiszteletét terjesztik, egész életükben
megoltalmazom, mint gyengéd anya óvja csecsemôjét. Haláluk óráján
pedig nem bírájuk, hanem irgalmas Megváltójuk leszek'' (Napló 1075).
     Az Isteni Irgalmasság kultuszának lényege: az Isten iránti
keresztény bizalom és a felebarát tettekben megnyilvánuló szeretete.
Az Úr Jézus ,,teremtményeitôl bizalmat'' (Napló 1059) követel,
valamint az irgalmasság cselekedeteinek végrehajtását tettel, szóval
vagy imádsággal. (Napló 742). Jézus azt kívánja tisztelôitôl, hogy a
nap folyamán legalább egy jó cselekedetet végezzenek felebarátaikért.
     Más helyen ezt mondta Jézus: ‘E rózsafüzér imádkozásával közelebb
hozod hozzám az emberiséget' (Napló 929). ‘Azokat a lelkeket, akik ezt
a rózsafüzért imádkozzák, már életükben körülöleli irgalmam, különösen
pedig haláluk óráján' (Napló 754)''. -- (Napló XV-XVIII.)
     Az Isteni Irgalmasság üzenete -- a Mária-üzenetekhez hasonlóan --
egyaránt evangelizációs jelentôségű az egyéni lelkiség alakításában és
az egész emberiség jövôjének alakulásában, de különbözik is tôlük.
Meghívásról van benne szó, de igen komoly figyelmeztetés kíséretében
kapjuk: Idézzünk újra néhányat: a ,,végsô idôk jele'' (Napló 848),
biztos lehetôség, de ,,utolsó mentôöv'' (Napló 687), ami a világnak
adatik. ,,Elôkészíted a világot végsô visszatérésemre!'' (Napló 429).
,,Aki nem akar az irgalom kapuján átmenni, annak igazságosságom
kapuján kell áthaladnia'' (Napló 1146). Krisztus valamennyiünket
felhív a lelki megújulásra és apostolkodásra, de a kijelentésekbôl
sugárzik: a lehetôség, a kegyelmi idô biztosan lejár.
     Ajánlatos és roppant gyümölcsözô a hívek minél szélesebb körében
terjeszteni és elmagyarázni az Isteni Irgalmasság üzenetét. A
tapasztalat szerint fogékonyan és készségesen reagálnak. Igen fontos,
hogy a lelkipásztorok a háztetôkrôl hirdessék az üzenetet, s építsék
be az evangelizációs munkába az Isteni Irgalmasság kultuszát.
     Lényeges, hogy híveink jussanak hozzá a Naplóhoz, az Irgalmas
Jézus-képhez, függesszék ki házaikban s tiszteljék azt. Tanulják meg
és minél gyakrabban imádkozzák az Isteni Irgalmasság rózsafüzérét.
(Napló 754). Ismerjék meg az ígéreteket és apostolkodjanak. De soha ne
feledjük: elsô lépés önmagunk átformálódása az irgalmas szeretet
jegyében. Az apostolnak csak így lehet hitele. Önmagunk megújulásában
nagy segítséget jelenthet a következô ígéret: ,,...a legtöbb kegyelmet
azoknak a lelkeknek juttatom, akik áhítattal gondolnak
kínszenvedéseimre'' (Napló 737).
   Az irgalmas Isten tevékeny szánalmában ,,arra vár, hogy irgalmazzon
nektek, és fölkel, hogy könyörüljön rajtatok'' (Iz 30,18). Adja Isten,
hogy a Magyar Egyházban is mielôbb bevezetésre kerüljön -- miként
Lengyelországban -- az Isteni Irgalmasság ünnepe, s felragyogjon ez az
új fény nemzetünk egén.
========================================================================
Evangelizációs feladat                                     Megfontolások


     Logikusan vetôdik fel a kérdés: mi tehát a teendô? Hogyan is
lehetséges illô és méltó módon válaszolni Jézus és Mária ismétlôdô
felhívásaira? A válasz egyszerű: a lelkipásztorok ismerjék fel az
üzenetek pasztorációs jelentôségét, s hasznosítsák azt, a hívek pedig
tudatosan és apostoli lélekkel vegyenek részt az evangelizációs
munkában.
     Nem új a gondolat, mégis sokan elfeledik: a megkeresztelt ember
személyes feladata az evangelizáció. Az üzenetek minden esetben
felhívják erre a figyelmet. Ugyanakkor a jelenések világossá teszik:
aki hitelesen akar evangelizálni, annak elôször önmagán kell kezdenie
az evangelizációs munkát. A második lépés: az evangelizálás
kiterjesztése családunkra, munkatársainkra, embertestvéreinkre. Ha az
emberek közvetlenül megtapasztalják szeretetünket, elfogadják tôlünk
az Isten szavát. Úgy tűnik, a szeretetnek valóban szívrôl-szívre kell
járnia, tehát személyesen kell megszólítani és szolgálni az embereket,
mert egyébként elhagynak bennünket. Sem az intézmény, sem a struktúra
nem tudja ezt önmagában megtenni. Ha a megkeresztelt ember valóban
Krisztus követségében akar járni, s Krisztus módjára embereket akar
Istenhez vezetni, munkásságát csak a tettekre váltott szeretet
hitelesíti, s teszi eredményessé. Szent Pál apostol Szeretethimnusza
(1 Kor 13) világos tanítást ad errôl.
     Amikor a megkeresztelt emberek megfeledkeznek Isten iránti
kötelezettségükrôl, az önmegszentelô és evangelizációs munkáról, az
Egyháznak isteni parancs és felhatalmazás alapján figyelmeztetni kell
ôket. ,,Hirdesd az Igét! Állj elô vele, akár alkalmas, akár
alkalmatlan! Ints, kérj, buzdíts nagy türelemmel és hozzáértéssel'' (2
Tim 4,2).
     Ez a kérdés sokszor hangoztatott problémát vet fel: nem elegendô
mindehhez az Egyház igehirdetô tevékenysége? Miért van szükség Mária-
üzenetekre, magánkinyilatkoztatásra? Beszéltünk már arról, hogy sokan
ezt a nehézséget nem tudják feloldani (ld. 48. o.), s úgy állítják be
a kérdést, mintha a Szentlélek által vezetett Egyház erejét veszítette
volna az evangelizációs munkában, s mivel ez nyilvánvalóan nem igaz,
eleve elzárkóznak az üzenetektôl.
     Vessük fel újra a kérdést: miként szabad, miként kell értelmezni
az üzeneteket? A jelenések három dologról beszélnek: 1.) Felhívják a
vallási (lelki) élet problémáira (a bűn elhatalmasodására), s a
belôlük fakadó veszélyekre a figyelmet. 2.) Személyes meghívást kapunk
az evangelizációs munkára. 3.) Fel akarnak készíteni erre a feladatra,
s ehhez gyakorlati tanácsokat és lelkesítô eszközöket kapunk. --
Megfigyelhetô, hogy az üzenetek személyesen szólítanak meg,
személyesen tesznek felelôssé önmagunk és mások örök sorsáért
(evangelizációs gondolkodásmód), s ami igen fontos: személyessé, élôvé
kívánja tenni Istenhez fűzôdô kapcsolatunkat, végül pedig bízni és
szeretni tanítanak. Ha ebben a megközelítésben értelmezzük a
jelenéseket, azt kell látnunk, hogy az evangelizációnak olyan hatékony
módjáról van szó, amit el kell fogadnunk az Egyház Anyjától, hiszen ô
is Jézustól kapta ezt a feladatot.
========================================================================
Az engesztelés                                             Megfontolások


     Mindezek után újra aktuális a kérdés: mit kell tennünk, ha meg
akarunk felelni az égiek kéréseinek? A válasz: meg kell ismerni az
üzeneteket, s élni kell az ajánlott lehetôségekkel. A végeredmény
pedig az evangéliumi útra való visszatalálás lesz. Aki vállalkozik
erre a feladatra, az megteheti egyénileg és közösségben is. Az
önmegszentelôdés és az evangelizációs munka közösségi szolgálata
azonban sokkal hatékonyabb. Ezért evangelizációs közösségeket kell
létrehozni, s ezen közösségek az engesztelésben fogják megtalálni a
felkészülés módját.
     Az Isteni Irgalmasság kultuszának megengedett öt formájáról már
szóltunk. Az engesztelô közösségek evangelizációs munkájába kiválóan
beépülhetnek az Isteni Irgalmasság kultuszának megengedett formái, sôt
az ígéretek szerint rendkívül módon eredményessé tehetik azt.
     Hogyan engeszteljünk? A fatimai események világos útmutatást
adnak. 1916 tavaszán, a Mária-jelenéseket bevezetô (elôkészítô) elsô
angyali jelenés alkalmával Portugália Ôrangyala imádságra tanítja és
biztatja a gyermekeket. A második angyali jelenés 1916 nyarán
váratlanul, játék közben érte a gyermekeket. Az angyal kissé megrója
ôket: ,,Mit csináltok?'' -- kérdezi tôlük. Mondanivalója végén az
isteni küldött így szól: ,,Imádkozzatok szakadatlanul, és vezekeljetek
a sok bűnért, mellyel Istent megbántják, és kérjétek a bűnösök
megtérését.'' Lucia megkérdezi: ,,Hogyan hozzunk áldozatot?'' Az
Angyal ezt válaszolja: ,,Mindent alakítsatok áldozattá... Fogadjátok
megadással a szenvedést, melyet az Úr fog küldeni, és viseljétek
türelmesen.'' A gondolat Péter apostol szavaira emlékeztet: ,,érdemet
szerez, aki Istenre való tekintettel elviseli a fájdalmat'' (1 Pét
2,19). A gyermekek életét ettôl kezdôdôen a munka, az imádság, és a
vezeklés tölti ki. A gyerekek az imádság és áldozat révén rövid idô
alatt komoly lelki elôrehaladásról tettek tanúságot. Az októberben
sorra kerülô harmadik és egyben utolsó angyali jelenés alkalmával az
angyal mindhárom gyermeket megáldoztatja. Az áldozás elôtt az angyal
arcra borulva imádkozott. A Szentháromsághoz szóló imádságát így
fejezi be: ,,Jézus Szentséges Szíve és Mária Szeplôtelen Szíve által
könyörgök hozzád a szegény bűnösök megtéréséért.'' Már az angyal
buzdításai, imádságai utalnak az engesztelésre. Csodálatos a gyermekek
lelki átalakulása és a felnôtteket is túlszárnyaló hôsiessége. Arcra
borulva ôk is órákon át imádkozták az angyal imáját, s vezeklô életük
napról napra közelebb vitte ôket Istenhez.
     A Szent Szűz már az elsô jelenés alkalmával lelkü(n)kre köti:
,,Imádkozzátok mindennap a rózsafüzért.'' Nagyon feltűnô, hogy Mária
mind a hat jelenése során kéri a rózsafüzér napi imádkozását. Már
idéztük a negyedik jelenés (1917. aug. 19.) napján elhangzott fontos
kérést, miután a gyermekek részesültek a kárhozat szörnyű látványában.
A Szűzanya a következôket mondta: ,,Imádkozzatok sokat, nagyon sokat,
és hozzatok áldozatot, a bűnösökért, mert sok lélek a pokolba kerül,
mivel nincs, aki áldozatot hozzon és imádkozzon értük.'' Az augusztusi
látomás után a három gyermek szinte halálra vezekelte magát ,,a
szegény bűnösök'' megmentéséért. Még vezeklôövet is hordtak, de ezt
csak nappal tehették, mert éjszakai viselését a Szent Szűz megtiltotta
nekik.
     A ,,hogyan engeszteljünk'' kérdésre a fatimai gyermekek
iletáldozata a legszebb példa. Az égiek hallatlan pedagógiáról
tanúskodó útmutatását összefoglalva, a következôket mondhatjuk: 1.) A
rózsafüzér napi imádkozása. 2.) A keresztek türelmes elfogadása. 3.)
Áldozattá alakítani mindent, amire képesek vagyunk. (A megengedett
jókról való lemondásnak gazdag lehetôségei vannak.) A Szent Szűz a
harmadik jelenés alkalmával figyelmeztetett: ,,Gyakran, különösen, ha
áldozatot hoztok, így imádkozzatok: ‘Ó Jézusom! Irántad való
szeretetbôl, a bűnösök megtéréséért s a Szűzanya Szeplôtelen Szívén
tett sérelmek jóvátételéért.''' Végül pedig -- mint ismeretes -- Mária
kérte önmagunk, családunk, közösségünk, nemzetünk felajánlását is az Ô
Szeplôtelen Szívének.
     Említettük, hogy az önmegszentelôdés szolgálata egyénileg is
lehetséges, de sokkal eredményesebb, ha társakat keresünk ehhez a
munkához. Röviden szólva: kis közösségekben nagyon eredményesen tudunk
a Szent Szűz munkatársaiként az önmegszentelôdésre és a lelkek
megmentésére törekedni. A társ, a közösség ebben a munkában rendkívül
fontos, de elsôdlegesen lényeges a nyitott szív, a készséges akarat,
az elszántság, a meghatározott program és a hozzáértô vezetô. Azt a
munkát, amit az ember az önmegszentelôdésen túl mások lelki
üdvösségére fordít, más szóval, amikor áldozatot, imádságot vállal,
hogy másoknak a hit ajándékát kikönyörögje, engesztelésnek nevezzük.
     Az engesztelô áldozat olyan cselekedet, amely helyreállítja az
életközösséget Isten és az ember között. Tágabb értelemben olyan
áldozat, amely a bűnt eltörli. Az emberiség bűneiért Jézus Krisztus
engesztelte ki az Istent. ,,Ô engesztelô áldozat bűneinkért, de
nemcsak a mienkért, hanem az egész világ bűneiért is'' (1 Jn 2,2).
Amikor az ember Jézushoz hasonlóan testét ,,élô, szent, Istennek
tetszô áldozatul'' adja (Róm 12,1) önmagáért és embertársaiért,
engesztelô munkát végez.
     Magyarországon az engesztelés ügyének Erdey Ferenc (1895-1966), a
Budapesti Hittudományi Akadémia lelki igazgatója volt elsô apostola.
     Erdey atya hatására Mindszenty József hercegprímás buzgón
támogatta az engesztelô templom felépítését, s az engesztelô rend
felállítását. A Magyar Katolikus Püspöki Kar 1947. aug. 14-én
(Püspökkari Jegyzôkönyv 6. o.) az engesztelés ügyében megadta az
approbációt dr. Erdey Ferencnek. A magyar bíboros jóváhagyta az
Engesztelés Műve Hitbuzgalmi Egyesületet, és az Engesztelés Műve
Szolgálóinak szerzetesi életet követô társaságát.
     Mindszenty hercegprímás nagy reményeket fűzött az engeszteléshez.
Bizakodva jelentette ki: ,,Ha van egymillió imádkozó magyar, nem félek
a jövôtôl.'' Erdey atya nagyszerű munkát végzett. Kiadványainak egész
sora járta be az országot, s rövid idô alatt egymást követôen jöttek
létre az engesztelô imaközösségek. A csakhamar bekövetkezô nehéz idôk
azonban megakadályozták az Engesztelés Művének kibontakozását.
     A hitet próbáló négy évtized után Magyarországon újraéledt az
engesztelés ügye. Több engesztelô templom létezik hazánkban, sôt az
engesztelés gondolata egyre ismerôsebben hangzik szerte az országban.
Az is örvendetes, hogy a magyar nép körében sok engesztelô közösség
jött létre, és imádkozik a lelkek üdvéért.
     Feltétlenül elgondolkodtató, hogy az engesztelô emberek
természetfölötti indításnak engedve önként szervezôdnek
imaközösségekbe. Napról napra nyilvánvalóbbá válik: az engesztelés
istenáldotta eszköz az új evangelizációban. A Mária-jelenések üzenete
világossá teszi: ha nem vesszük komolyan egyénileg és intézményesen az
engesztelést, ha az égiek által újra és újra felkínált lelkipásztori
lehetôséget figyelmen kívül hagyjuk, sok lelket veszni hagyunk.
     Ha a lelkipásztor az engesztelés megszervezésére törekszik -- és
ez lenne a nagyon kívánatos minden egyházközségben --, felhívhatja
híveinek figyelmét egy nagyon fontos dologra: a hívô embernek nem
lehet közömbös, hogy szerettei közül elkárhozik-e valaki, vagy sem.
Minden egyházközségben létezik egy kis mag, amelyik készséges, nyitott
lelkű, és hajlik a hôsies lelki életre; készségesen elindul az
engesztelés útján, csak meg kell mutatni számára az utat, és a
lelkesítésrôl sem szabad megfeledkezni.
     Az engesztelésben részt vállalók törekszenek életük
átformálására, hogy elôbb-utóbb ôk is elmondhassák Szent Pállal:
,,Élek, de már nem én élek, hanem Krisztus él énbennem'' (Gal 2,20). A
kitartás, az egymás erôsítése szempontjából azonban fontos hetente
legalább egyszer közös imára is összejönni. Hasznos ezt a napot
engesztelô napnak kijelölni, amikor a böjt (kenyéren és vízen, vagy
egyéb módon), a sok imádság mellett az engesztelôk szeretô
találkozására is sor kerül. A közös ima programját változatosan lehet
összeállítani, de szerepeljen benne mindig a rózsafüzér, az
irgalmasság rózsafüzére, a szentírásolvasás, s ha lehetséges, a
szentmise hallgatása és a szentáldozás.

     Az engesztelô napot ajánlatos meghirdetni, s egyáltalán az
engesztelés ügyét az egész egyházközségben újra és újra propagálni. Az
engesztelô nap és a közös program idôpontja lehetôleg ne változzon, s
a résztvevôket biztassuk a rendszeres megjelenésre még akkor is, ha ez
áldozatba kerül, hiszen erôfeszítés nélkül senki nem üdvözülhet (Lk
16,16). Praktikus megfontolásból az engesztelô nap lehet a péntek, a
közös ima kezdôdhet a késô délutáni vagy a kora esti órákban. A péntek
egyébként is bűnbánati nap, a másnapi szabad szombat pedig lehetôséget
nyújt a pihenésre stb. A tapasztalat szerint a néhány imában töltött
óra nem terheli meg az idôsebbeket sem.
     Az engesztelés színhelye lehet a templom, a plébánia, vagy akár
magánház is, a helyi körülményektôl és lehetôségektôl függôen.
Elsôsorban a templomban ajánlatos engesztelésre összejönni, de ha a
megközelíthetôség, az idôpont, a fűtési körülmények stb. indokolják, a
magánház is kiváló helye lehet az engesztelésnek. Az engesztelést
azonban akkor is az Oltáriszentség jelenlétében kellene végezni, ha az
imaközösség tagjai templomon kívül jönnek össze.
     Rendkívül lényeges, hogy az engesztelô ember lassan-lassan
megtanuljon állandóan kapcsolatban lenni Istenével, s az ô állandó
jelenlétében élni az életét, hiszen benne élünk, mozgunk és vagyunk
(ApCsel 17,28). A következetes munka és a kitartó ima eredményeként
Krisztushoz hasonlóvá formálódik a lélek. A már említett ,,szüntelen
imádság'' (1 Tessz 5,21) felé vezetô út annak gyakorlásával kezdôdik,
hogy az ember minden lehetô ún. ,,darab idejét'' (várakozás a sorban
állásnál, séta közben, munkahelyre menet, autóvezetés közben stb.)
együtt töltse Istenével, tehát imádkozzon. Némi gyakorlat után ez
egészen természetessé válhat életünkben. Amikor az imádságban
elôrehalad az ember, az Isten közvetlen örömforrás lesz számára, s úgy
fog kötôdni Teremtôjéhez, miként a gyermek atyjához. Az engesztelés
kettôs gyümölcse: az önmegszentelôdés és a lelkek megmentése. ,,Értsd
meg hát Isten jóságát és szigorúságát: szigorúságát a vétkesek iránt,
irántad pedig Isten jóságát, föltéve, ha megmaradsz a jóban, különben
téged is lenyesnek'' (Róm 11,22).
     Aki komolyan részt akar vállalni az evangelizációban, ajánlja fel
magát a Szűzanya Szeplôtelen Szívének, ajánlja életét és munkásságát
az ô oltalmába, s kérje az ô segítségét.
     Az engesztelésben részt vállalók természetesen egyházközségükben
is példaadó életet élnek, és különös gondot fordítanak az
apostolkodásra. Fontos, hogy idôrôl idôre lelkésszel is találkozzon a
közösség még akkor is, ha a lelkipásztor az engesztelô órákon nem tud
jelen lenni. Az engesztelés lelkületét állandóan frissen kell tartani,
s a felmerülô kérdésekben eligazítást kell nyújtani.
     Soha nem szabad látványos sikerre törekedni. A lelkületre kell
nagyon vigyázni. Nem szabad görcsösen a normákhoz ragaszkodni. Elsô
mindig a nyitott szív, a készséges akarat, a kitartó ima, az
alázatosság, a mindenre kiterjedô szeretet. Böjtölni is kell persze,
ennek módja is ismert, de akit egészségi okok akadályoznának, annak is
számtalan egyéb lehetôség áll rendelkezésére. A létszám kérdését is az
Istenre kell bízni. Ha szívünk nyitott, s akaratunk készséges,
hasznosítani tud bennünket az Úr.
     Magasabb szintű lelkiélet nem létezik következetesség, igényesség
és bensô fegyelem nélkül. A jelek szerint az engesztelôknek közel
egyharmad része másfél-két év elmúltával feladja vállalkozását, mert
nincs elegendô kitartása. Sok nehézség adódik az alázatosság hiánya, a
szerepelni vágyás, az imádságos csend megbontása és a megrögzött
hibákhoz való ragaszkodás miatt. Ha érnek is bennünket kudarcok,
mindig legyen erônk mindent újra kezdeni. Erdey atyát idézzük: ,,Ha
azt érzem, hogy egész lelki életem odasodródik mindjobban Szűz
Máriához, ha én is megélem, hogy szívemet mindjobban betölti az
engesztelés szelleme és a vágy, hogy Mária Szívével mindig jobban
egyesüljek, akkor ez nyilvánvaló jele annak, hogy a Szűzanya engem is
magának választott! Nyissuk meg csak lelkünket egészen ennek a szent
hivatásnak! Ne féljünk az áldozatoktól! Ne sajnáljuk magunkat egészen
ennek a nagy célnak, az engesztelés művének szentelni!'' (Erdey F.: A
világ Királynôje. Bp. 1944. 72. o.)
     Sok erô forrása lesz, ha tudatosítjuk Jézus valóságos jelenlétét
az imádkozó közösségekben: ,,Ahol ugyanis ketten vagy hárman
összegyűlnek az én nevemben, ott vagyok közöttük'' (Mt 18,20). Tehát
Jézus személyesen van jelen az imádkozó közösségben. Éppen ezért
mindig törekedjünk az összeszedett, az elmélyült és a hitbôl fakadó
imádságra, s minden helyzetben emlékezzünk Jézus ígéretére:
,,...bármit kértek imádságban, higgyétek, hogy megkapjátok, és úgy is
lesz'' (Mk 11,24).

     Megjegyzés: Erdey atya -- vallotta egyik volt munkatársa -- több
látomásban részesedett. Ezek a revelációk a Jézus Szíve tisztelettel
voltak kapcsolatban, s az engesztelés műve a fatimai események után
ezekbôl az élményekbôl is ered. Az atya soha nem hivatkozik ezekre a
víziókra.
     Érdekes, tanulságos, és igen jelentôs lelkinapló jelent meg az
engeszteléssel kapcsolatban Mária Natália nôvér (Kovacsics Mária
Natália 1900-1992) tollából. Címe: ,,Világ gyôzedelmes királynôje.'' A
sikeres lelkinaplót megjelenése után csakhamar lefordították franciára
és németre. A látnok hűségesen leírja könyvében azt a párbeszédet,
amelyet az Úr Jézussal és a Szent Szűzzel folytatott.
     Mária Natália nôvér könyve nyíltan hirdeti az engesztelést, s az
engesztelés ügyében mindig látomásaira hivatkozik. A nôvér
levelezésben állott Mindszenty József hercegprímással és Erdey Ferenc
atyával is. (Erdey atya csak évekkel késôbb, az Engesztelés Művének
megindítása után találkozott Natália nôvér lelkinaplójával.)
     A lelkinapló sok kérdôjelet vet fel, de az alapkoncepciót, az
engesztelés gondolatát, amit az égiek elvárnak, természetfölötti
eredetűnek kell mondani. A nôvér szerint ,,egy világméretű
engesztelési mozgalomról van szó, amelynek Magyarországról kell
kiindulnia, s elterjednie az egész világon.'' Csodás ígéretek fűzôdnek
a magyarországi engeszteléshez. ,,Amint a megváltás a betlehemi
istállóból indult, úgy fog elindulni Magyarországról nagy művem: a
bűnök eltörlése, a lelkek megszentelése, a sátán letaszítása...
Magyarország engeszteléséért kész vagyok az egész világon
könyörülni.'' Mária Natália nôvér Naplója Magyarországon a kiadás után
széles körben ismeretté vált. Kivizsgálása, s az ezzel kapcsolatos
hivatalos állásfoglalás még várat magára.
========================================================================
Evangelizációs közösségek                                  Megfontolások


     Az önmegszentelôdés elképzelhetetlen elmélyült imaélet és
áldozatvállalás nélkül. A tagok egymás hitét erôsítik, egymás
épülésére vannak (vö. 1 Tessz 5,11). A templomi közösség is közösség,
de laza szálakkal kötôdik egybe, s nem tud oly módon bensôségessé
válni, mint a kisközösség. A lelkiségi mozgalmak célkitűzése és
munkája révén sorra szervezôdnek az olyan kisközösségek, amelyeket a
mélyebb lelkiség elsajátítása érdekében hoznak létre. Egy idô után az
imacsoport tagjai a közös munka, a közös tanulás, a közös élmények
révén szorosan kötôdnek egymáshoz. Az imádkozó kisközösségekben a
kohéziós erô lényegesen erôsebb, mint a templomi közösség esetében,
mivel a tagok egymáshoz tartozása észrevehetôen bensôségessé válik. A
közös feladat, a közös imádság és a közös élmények a tagokat nagy
családdá formálják A kisközösségben az ima rendszerint nem kötött
szövegű, hanem saját szavakkal történik, és meglepô mélységig
hatolhat.
     A kisközösség tagjai mélyen átélik a személyesen jelenlévô Jézus
varázsát, a saját szavakkal közvetlenül hozzá intézett imádság
lényeges bensô átformálódást eredményez. Fontos azonban belátni: ez az
imádkozási forma csak akkor lehet tartós és eredményes, ha bizonyos
feltételek megvalósulnak. Ebben az esetben az imacsoport együtt maradó
tagjai apostollá formálódnak, és különféle karizmatikus adományok is
felélednek, s működni kezdenek. A karizmatikus adományok megszerzése
nem lehet cél, de nem szabad azokat kizárni sem. Hagyni kell szabadon
működni a Szentlelket az imaközösségben. Minden adomány rendeltetése
viszont a szolgálat: ,,A Lélek megnyilvánulásait mindenki azért kapja,
hogy használjon vele'' (1 Kor 12,7). Ez pedig egymás megerôsítését, a
hit növekedését, végeredményben a lelkek mentését jelenti. A
karizmatikus megújulás jelentôs mozgalommá növekedett világszerte. VI.
Pál pápa 1975. pünkösdjén a karizmatikus megújulásról azt mondta, hogy
esély az Egyháznak, és lehetôség a világnak.

     Megjegyzés: Világszerte jönnek létre evangelizációs közösségek.
Pl. A Dominikai Köztársaságban több mint 2500 imacsoport működik.
Mexikóban különösen nagy erôvel dolgoznak a kisközösségek.
Magyarországon néhány százra tehetô a kisközösségek száma. Csupán
módszertani kérdés a közösségek számának megsokszorozása és ,,tudatos
bevetése'' az evangelizációs munkába. Imaközösségek létrehozása a
Szent Szűz kérései között olykor kifejezetten szerepel. Pl. a
Szeretetlángban, Medjugorjéban, a Mária Papi Mozgalom üzenetében
tanítást is nyújt az evangelizációs közösségekrôl.

     A következôkben néhány gyakorlati tanácsot ajánlunk az
evangelizációs közösségek figyelmébe.
     1.) Az imacsoportok ajánlják magukat a Szűzanya Szeplôtelen
Szívének. Minden összejövetelt a bűnbánat felindításával kezdjenek, s
kérjék a Szentlélek eljövetelét és a Szűzanya segítségét is. Az
imádság lehetôleg az Oltáriszentség jelenlétében történjen.
     2.) A közösség igyekezzen Jézus és a Szent Szűz útmutatása
szerint élni, imádkozni, és apostolkodni. Ehhez természetesen
hozzátartozik az üzenetek okos terjesztése is. A tagok között legyen
természetes a nyitottság, az egység és a feltétel nélküli szeretet.
     3.) Az imaközösség tagjai életében a rendszeres ima, a rendszeres
böjt legyen természetes.
     4.) Az imaközösség tagjai lehetôleg formálják családjukat is
engesztelô közösséggé, s vezessék be családjukban a napi közös
imádságot.
     5.) Az imaközösség tagjai nagyon törekedjenek az alázatosságra.
Alázatosság és szeretet nélkül vagy pártoskodás esetén az imaközösség
szét fog szóródni.
     6.) Az imádság közben a kérésen kívül mindig kerüljön sor
dicsôítésre, engesztelésre és hálaadásra. A közösség természetesen
hordozza tagjainak gondját, baját, kéréseit. Aki kéri a közösség
imáját, afölött imádkozzon az imacsoport: ,,Hordozzátok egymás terhét,
így teljesítitek Krisztus törvényét'' (Gal 6,2).
     7.) Az imaközösség tagjai rendszeresen vegyenek részt az
engesztelô nap közös programjában, s működjenek együtt apostoli módon
a helyi lelkipásztorral az evangelizációs munkában. Soha nem szabad
feledni: ,,Minden fát gyümölcsérôl ismerünk meg'' (Lk 6,44).
     8.) Az imaközösségnek legyen hozzáértô vezetôje, s a tagok
figyeljenek útmutatásaira.
     9.) Az evangelizációs közösség mindig tartsa elsôdleges
fontosságúnak az evangelizációs munkát. Az egyéni tanúságtételen túl a
közösség tagjai apostolkodjanak családjukban, munkahelyükön stb.
     10.) Az evangeliációs közösség néha tartson ,,lelkidélutánt'', s
ha lehet, rendszeresen szervezzenek más közösséggel is találkozót,
vegyenek részt lelkigyakorlaton, imádkozzanak együtt, cseréljék ki
tapasztalataikat.
     11.) Az evangelizációs közösség ne szigetelôdjön el. Vezetôje
által tartson rendszeres kapcsolatot azzal a megújulási mozgalommal,
amelyhez tartozni kíván.
     12.) A közösség tagjai az összejöveteleket (imaórákat) tartsák
nagyon fontosnak. Csak elutazás vagy betegség idején maradjanak távol.
(A tapasztalat szerint, aki elmaradozik a közös programokról, egyszer
végleg elhagyja a közösséget.) Az evangelizációs munka, a közös
imádság váljék kiemelt feladatunkká. Minden tag maradjon nagyon
hűséges: ,,Legyetek tehát állhatatosak és kitartóak, szeretett
testvéreim! Tegyetek mindig minél többet az Úr ügyéért, hiszen
tudjátok, hogy az Úr ügyéért való fáradozástok nem hiábavaló'' (1 Kor
15,58).
     Minden imaközösségnek más az arculata. Nehéz lenne kimerítôen
érvényes programot adni a közös imádkozásra, mert a kötetlen imádság
mindig spontán. Alapvetô és meghatározó az imaközösség életében a
célkitűzés: alkalmassá válni, és hatékonyan részt venni az
evangelizációs munkában. Léteznek azonban igen fontos és állandó
(napi) imádságok. A rózsafüzér napi imádságát a Szent Szűz minden
alkalommal kéri. Ezenkívül az irgalmasság rózsafüzérének, a Szent Vér
litániájának (ld. a ,,Hozsanna'' imakönyvben), a Szűz szülôje
Istennek, és a Szent Mihály arkangyalhoz szóló (XIII. Leó) ima napi
elimádkozása rendkívül ajánlatos. Medjugorjében a Szűzanya arra is
biztat, hogy szerdán és pénteken kenyéren és vízen (vagy egyéb módon)
böjtöljünk, valamint este és reggel legalább félórát imádkozzunk.

     Megjegyzés: Néha elhangzanak kifogások ezen kérésekkel szemben.
Esetenként még ,,középkorinak'' is minôsítik azokat. Különösen a
kemény böjtöt bírálják többen. Fontos azonban belátni: nem új
dolgokról, nem parancsokról, csupán ajánlásokról van szó. Ha valaki
válaszolni óhajt az égiek kérésére, tegye, ahogyan tudja. Mint láttuk,
egyedül az irgalmasság (a szeretet) testi-lelki gyakorlása alól nincs
felmentés, sôt, az Isten szankcionálja is, ha valaki vét ellene:
,,Mert az ítélet irgalmatlanul lesújt arra, aki nem irgalmas'' (Jak
2,13). A keresztek türelmes elfogadása (Fatima), a különféle imádságok
a keresztény ember életéhez természetszerűen hozzátartoznak. Ugyanígy
a böjtnek valamilyen formája is -- ha azt nem csupán az étkezésre
redukáljuk -- adott esetben állandóan jelen lehet életünkben, akár
állapotbeli kötelességeinkhez is tartozhat.

* * * * *

     Az Egyház korszakváltás elôtt áll. Új idôk következnek, s az új
idôk új igényeket fogalmaznak meg Krisztus Egyházával szemben.
Egyházunkban egyelôre még kísért a struktúrában, az intézményben és
tekintélyben való gondolkodás, vagyis a régi beidegzôdés. Ezen a
felfogáson azonban már túl lépett az idô. A krisztuskövetônek a
cselekvô szeretetben kell megélnie hitét, egyébként nem lesz hitele, s
elidegenednek tôle az emberek. ,,Szeressétek egymást! Amint én
szerettelek titeket, úgy szeressétek egymást ti is. Arról ismerje meg
mindenki, hogy tanítványaim vagytok, hogy szeretettel vagytok egymás
iránt'' (Jn 13,35). Jézus Krisztus a szeretet alsó és felsô mértékét
is megjelölte: a pohár víz (,,Aki pedig csak egy pohár friss vizet is
ad inni egynek a legkisebbek közül... nem marad el jutalma'' -- Mt
10,42), és a keresztre feszülés (,,Nagyobb szeretete senkinek sincs
annál, aki életét adja barátaiért'' -- Jn 15,13). Az üzenetek elsô
törekvése, hogy a befogadók elôbb váltsák életté az Evangéliumot, s
így vállalkozzanak evangelizációra.
     Az Egyház feladata: a világ végéig intézményesen tennie azt, amit
Jézus tett. Az Egyház hatalmas kihívása: a szeretetlenség miatt
szenvedôk szervezett szolgálata. A szeretetlenség elsôdleges
kiszolgáltatottjai a gyermekek, a betegek, a nélkülözôk és az öregek,
s minden ember, aki sérülést, fájdalmat hordoz lelkében. Az Egyház
felkészült tagjai által tud hitelesen tevékenykedni. Ezért van óriási
jelentôsége az üzeneteknek. A személyes megszólítás, a felkínált
lehetôségek által való ,,helyzetbe hozatal'' lelkesítô (mobilizáló)
hatása a jelek szerint igen komoly lehetôség az Egyház számára.
========================================================================
Megjegyzések az új üzenetekhez           Új üzenetek -- nyitott kérdések


     Kiadványunk elsôsorban történeti összefoglalást kíván adni a
jelentôsebb magánkinyilatkoztatásokról, miközben törekszik rámutatni a
belsô összefüggésekre. Ebben a fejezetben néhány újabb jelenésrôl
ejtünk szót. Az itt következô történetek valamilyen tekintetben
problémásak, s a benne foglaltak ennek tudatában kezelendôk. A
kérdések nincsenek véglegesen lezárva. Újabb fejlemények kapcsán a
vizsgálat bármikor megindulhat, vagy megismétlôdhet. Tudjuk, különösen
kényes ezt a témát feszegetni, mert vegyesen fogadott ügyekrôl van
szó, s nincs kompetenciánk a kérdést bármely irányba elmozdítani. Nem
is akarjuk ezt tenni, de az események széles körű publicitása miatt
bizonyára hasznos lesz egy visszafogott történeti áttekintés azokról a
történésekrôl, amelyek Magyarországon a legkorábbi idôktôl
ismeretesek. Már csak azért is, mert ezen történések ügyében sok
zavaros írás jár kézrôl-kézre. Csupán a nevezetesebbekrôl szólunk.
Beszélünk a Szeretetlángról, a Rosa Maria Mysticaról, Garabandálról,
Mária Papi Mozgalomról és Medjugorjéról. Ezen fejezetek elkülönítése
és apró betűs szedése azt jelzi, hogy elsôsorban az események
tárgyszerű bemutatására törekszünk.
     Az új, egyházilag véglegesen le nem zárt jelenések üzenete is
világos: az ég királynôje az ôskígyó elleni küzdelméhez sereget gyűjt.
Személyesen hívja, összegyűjti, felkészíti, megerôsíti és apostoli
munkára küldi követôit. Ehhez nyújtja a Mária-korszak ígéretes
eszközét és ajándékát, a Szeretetlángot. A legújabb események révén
pedig valósággal fényképezhetôvé és műszeresen is regisztrálhatóvá
válik a természetfölötti világ találkozása a föld lakóival. (Gondolunk
pl. a medjugorjei fényjelenségek fényképezhetôségére, az ion-sugárzás
mérésének eredményeire vagy a látnokok orvosi vizsgálatára a jelenések
alatt. Leírását ld. a Medjugorje c. fejezetben.)
     A Rosa Maria Mystica (Zarándok-madonna) szobor révén a Szűzanya
valóságos zarándokútra indul az otthonokba, templomokba, szerzetesi
közösségekbe stb. Ezzel is mintegy megerôsíti híveit, és kitartásra,
apostoli buzgóságra biztatja ôket.
     Garabandalban a Szent Szűz profetikus szavai a Mária-korszak
utolsó fejezetének eseményeit mondják el. A megismételt és most már
nagyon sürgetô felhívásokon túl a világ tudomására hozza, hogy
elérkezett La Salette utolsó felvonása. Az emberiség különösen nagy
lehetôséget és kegyelmet kap a kilátásba helyezett figyelmeztetô jel
és a nagy csoda által. Majd pedig -- ha erre sem tér meg az emberiség
-- büntetô ítélettel kell számolnia. Meg kell jegyeznünk, hogy a
Garabandali eseményektôl a helyi egyházmegyei hatóság elhatárolta
magát, azok tartalmát nem fogadta el.
     Az Egyház Anyja azonban nem csupán sereget gyűjt, nem csupán
buzdít a lélekmentésre, de kézbe is veszi azok lelki életének
alakítását, akik meghallják, elfogadják és követik felhívásait. A
Mária Papi Mozgalmában a papság vállalkozó szellemű tagjainak ajánlja
fel lélekformáló munkáját, s egy bejelentett nagy harcra (feltehetôen
az engedetlenség híveivel szemben) készíti fel valamennyit.
     Medjugorjéban az Egyház Anyja mintegy megerôsíti a garabandáli
eseményeket, s úgy tűnik, nevelô munkát végez övéi körében, s így
munkálja az Egyház lelki újjászületését, irányítását. Csaknem húsz éve
tart ez a példátlan nevelôi munka, s elmondhatjuk: ebben a tekintetben
páratlan jelenséggel állunk szemben.
     A világon mindenfelé nagyon sok jelenés történt az utóbbi
évtizedekben. Pl.: Amszterdam, Tre Fontane (Róma), Kairó (ennek
negyedmillió szemtanúja volt), San Damiano, Turzovka, Ukrajna,
feltűnôek az újabb könnyezések stb. Ha ezekrôl nem is szólunk
(legfeljebb csak érintôlegesen), mégis tudni kell: minden jelenés és
esemény (könnyezés, fényjelenség stb.) logikus részét képezi a
Boldogasszony sátánellenes és lélekmentô munkájának. Ma már szinte
lehetetlen nyomon követni valamennyit.
     Az utóbbi 3-4 évtized Mária-jelenései, az új üzenetek idôben
közeliek, kivizsgálásuk nem fejezôdött be, megítélésük is vegyes.
Isten népe azonban nyitott és fogékony eme jelenésekkel szemben is. Az
újabb jelenések megsokasodtak, s az üzenetek hangvétele sürgetô.
     Az új jelenések kapcsán két nehézséget kell megemlíteni. Az egyik
komoly probléma, hogy az újabb események egyike sem gyôzte meg azokat,
akik az ügyek hivatalos kivizsgálói voltak. Nem tapasztaltak
természetfölötti eseményre utaló jeleket. A vizsgálódás ezért már
egyházmegyei szinten megakadt, s elutasították (Garabandal). Hírük
azonban ennek ellenére tovább terjed, s jótékony hatásuk, gyümölcseik
nyilvánvalóak. Ezért szólunk ezekrôl is tájékoztató jelleggel.
     A másik nehézség, hogy az új események -- bár feltűnô jelek és
szép gyümölcsök is regisztrálhatók -- az elôbb elmondottak miatt
megosztják a papságot és a híveket. Ez önmagában természetes jelenség,
valamennyi esetben megtörtént ez. Emiatt az illetékes egyházmegyei
vezetés láthatóan nehéz helyzetben van, s a kivizsgálást vagy nem
tűzte napirendre, vagy elodázza a kérdés végleges lezárását, tehát
óvatosan kivár, miként Gamaliel javasolja (vö. ApCsel 5,39). Kialakult
az a helyzet, hogy bár nincs végleges álláspont, de a kérdéses
jelenésekhez fűzôdô zarándoklatok, ájtatossági gyakorlatok --
legalábbis hallgatólagosan -- megengedettek, tehát nem született tiltó
rendelkezés. Az így létrejött zarándokhelyek az imádság helyeivé
lettek minôsítve (pl. Medjugorje), vagy hallgatólagosan engedik a
zarándoklatokat (pl. Montichiari). Az álláspont érthetô, de ez a
helyzet -- mint arról korábban szóltunk -- konzerválja a
megosztottságot.
     Befejezésül rövid idézet Elôd István: Dogmatika c. könyvébôl:
,,Ha a jelenések megtérést hirdetnek és eszközölnek, de azt nem
egyoldalú fanatizmussal és nem az egyházi tekintély ellen irányuló
éllel teszik, akkor olyan esetben is elfogadhatók, amikor azok
hitelességét, történetiségét még komoly valószínűséggel sem lehet
megállapítani. Hiszen ez esetben is az üdvözítés szolgálatában
állnak''. (650. p.)
     Óvatosságra intenek az egyre gyakrabban tapasztalható a hamis
forrásból -- a megtévesztô szellem gondolatából -- fakadó ún.
lelkinaplók. Néhány, lelkileg káros ,,napló'': az Igaz élet Istenben.
Vassula Ryden kötetei (a Hittani Kongregáció elítélte), A hang. Egy
katolikus pap párbeszéde égi lényekkel., Az ég üzen a XX. század vége
elôtt minden embernek., Az Atya szól gyermekeihez., Az angyal
válaszol. című kiadványok. Ugyanígy el kell marasztalnunk az ún.
kiegészítô közléseket, a ,,második csatornát'', mint például a
Szeretetláng és a Natália nôvér lelkinaplóinak hamis folytatását, amit
Világ gyôzedelmes királynôje üzenetei az engesztelôkhöz ... címen
terjesztenek.
========================================================================
A Szeretetláng                           Új üzenetek -- nyitott kérdések


     Modern világunkban az üdvözülni akaró ember hitét az erôtlenség
súlyosan veszélyezteti. A hívô emberek mind keleten, mind nyugaton
egyre jobban nélkülözik a keresztény környezetet. Az egyébként jó
szándékú, Istennel és Egyházzal még kapcsolatot tartó emberek sok
esetben átveszik a környezô világ mentalitását, erejük megfogyatkozik,
s nem képesek a deszakralizálódott környezetben apostolként,
dinamikusan tanúságot tenni az Evangéliumról. A szekularizáció, az
elvilágiasodás már több mint száz éve, manapság pedig az erkölcsi
liberalizmus hatalmas pusztítást végez a lelkekben. Az elmúlt negyven
esztendô során azonban -- jóllehet különbözô okok miatt -- az egész
világon (s valljuk meg: nemegyszer az egyházi berkekben is) az
elvilágiasodás és az istenfogalom eltorzulása soha nem látott
méreteket öltött. Az emberek tömegesen elveszítették képességüket az
Isten Országáért hozott erôfeszítésre, pedig erôfeszítés nélkül senki
nem üdvözülhet (Lk 16,16). Az Egyház Anyja erre a gyengeségre, erre az
erôtlen keresztényi életre kínál megoldást a Szeretetláng ajándékával.
Mielôtt bármit is mondanánk a Szeretetlángról, meg kell jegyeznünk,
hogy ez a kegyelmi adomány is egyetemes ajándék, s ugyanakkor minden
látványosságot nélkülöz: ,,Aki tudomást szerez Szeplôtelen Szívem
Szeretetlángjáról, az vegye személyes meghívásnak.'' 1962. 10. 19-én
pedig így nyilatkozott a Szent Szűz: ,,Akarom, ahogy Nevemet ismerik
az egész világon, úgy ismerjék meg Szívem Szeretetlángját is, mely
csodákat tesz a szívek mélyén...'' Rendkívül figyelemreméltó és
alapvetôen fontos a szívek mélyén végbemenô kegyelmi tevékenység. Az
idézett megjegyzés arra is utal, hogy nem számolhatunk azon csodának
minôsülô eseményekkel, amelyeket megszoktunk a Mária-jelenések során.
Következésképp igen nehéz bármit is bizonyítani, mert el kell indulni
a Szent Szűz által ajánlott úton, ha meg akarjuk tapasztalni a szív
mélyén végbemenô csodát.
     Egyetlen írott forrásunk a 238. oldalas Szeretetláng lelkinapló
nyomtatott változata, ami hasonlóan a kéziratos eredetihez, idôrendben
közli azokat a párbeszédeket, amelyeket Erzsébet asszony, a ,,látnok''
folytatott az égiekkel. Évekre szóló személyes ismeret után
elmondhatom: Erzsébet asszony egyszerű, de szívós, sokat szenvedett,
kitartó egyéniség volt, akit az élet terhe, a keresztek nem törtek
meg, hanem acélossá formáltak. Erôs asszony volt, akinek az életében
természetes volt az erények gyakorlása, a rendívül kemény böjt, a sok
imádság és a porig való megalázódás. Idealizált lenne azonban az
Erzsébet asszonyról alkotott kép, ha letagadnánk természetébôl fakadó
emberi gyengéit. Mindezek ellenére viszont határozottan ki kell
jelenteni: Erzsébet asszony ezt a lelkinaplót természetfölötti
közreműködés nélkül nem tudta volna megírni. Nem lett volna rá képes.
A Szeretetláng Napló esetében a jó szándékú emberi mesterkedés
teljesen kizárt.
     Erzsébet 1913-ban született Budapesten, édesanyjának 13.
gyermekeként. (Erzsébet születése elôtt az édesanya hatszor szült
ikreket.) A látnok korai árvasága és a rendkívül szigorú körülmények
miatt -- saját elmondása szerint -- mindössze 4 osztályt tudott
elvégezni. 11 éves korában már önmagát kellett ellátnia. Erzsébet
három szerzetbe is kérte felvételét, de mindhárom helyrôl
elutasították. Csak a karmelita harmadrend tagja lehetett. 1930-ban
férjhez ment, 16 év harmonikus házasság után 6 kiskorú gyermekével
özvegyen maradt. Jellemzô, hogy kenyérgondok miatt még vasöntödében is
dolgozott. Erzsébet asszony gyermekeinek felnevelése, majd a
nyugdíjazás után csak pihenésre vágyott. A lelki beszélgetések 1961-
ben kezdôdtek. Érdekes, hogy a budapesti utca nevét, amelyben a látnok
lakott, ebben az évben változtatták Harmatcsepp utcára. Naplójának
kéziratos változata 423 oldal. Az utolsó bejegyzés 1981. december 12.
Erzsébet asszony 1985. április 11-én halt meg. Érden van eltemetve.
     A Szeretetláng látnoka csak átvitt értelemben nevezhetô
látnoknak. Erzsébet -- az ô szavaival élve -- a szemeivel semmit nem
látott, és füleivel semmit nem hallott. (Bossis Gabriella esetében is
ugyanez a helyzet.) Ennek ellenére a látnok mégis világosan tudja, ki
az, aki hozzá beszél. Sôt azt is ,,látja'', hogy a Szent Szűz vagy az
Úr Jézus tekintete szomorú vagy derűs, esetleg mosolygós. A misztikus
irodalom ezt a jelenséget értelmi látomásnak nevezi.
     Erzsébet asszonynak a Szeretetláng révén nagyon sok
megaláztatásban volt része. Ugyanakkor hetente több napon kenyéren és
vízen böjtölt húsz éven át. Életét különösen megnehezítette, hogy a
Szeretetláng révén látványos esemény nem történt. Nem volt gyógyulás,
nem volt napcsoda, forrás vagy könnyezés stb. Csupán gyümölcsökrôl
beszélhetünk, amirôl a belsô csoda megtapasztalói tanúskodnak. A
csodák a lelkek mélyén mentek végbe. Jóllehet, ez a legnagyobb csoda,
hiszen valamennyi jelenés minden eseménye éppen ezt a célt szolgálja,
jelen esetben ennek nem voltak külsô jelei, csak gyümölcsei. A lélek
átformálódása pedig nem minden esetben látványos. Egyetlen
regisztrálható, de mégis a legmeggyôzôbb fejlemény a Szeretetláng
fogadtatása volt az egész világon. Kínától Amerikáig, Ausztráliától a
skandináv államokig rengeteg nyelven és rengeteg országban közkézen
forgott. Még japánul is kiadták. (Késôbb szót ejtünk a Szeretetláng
csodálatos kivirágzásáról Közép- és Dél-Amerikában.) Erzsébet
asszonynak, aki igen megszenvedte a kételkedést is, ez volt egyetlen
bizonysága és vigasztalása.
     A Szeretetláng egy új eszköz égi anyánk részérôl: ,,Én új
eszközt: fénycsóvát adok a kezetekbe, ez Szívem Szeretetlángja...
melynek fénye a sátánt megvakítja...'' (1962. 4. 13.) A
Szeretetlángnak szívrôl szívre kell járnia, hogy az egész világon
felragyogjon. ,,Én a hajnal szép sugara, megvakítom a sátánt!'' --
mondja önmagáról a Szent Szűz 1963. 5. 19-én.
     A sátán megvakítása kifejezés gyakran elôfordul a Szeretetláng
Naplóban. Sôt mi több, a Szent Szűznek ez a célja. A megvakítás igen
találó kifejezés, bár a megfogalmazást többen kifogásolják. Egyszerűen
a sátán tehetetlenné tételérôl van szó.

     Megjegyezzük, hogy a Garabandali templomban áll egy majdnem
embermagasságú, 300 éves gyönyörű Szent Mihály-szobor. Az angyali
seregek vezére az ábrázolás szerint lándzsáját az éppen legyôzött
sátán szemébe döfi.
     Fel kell vetnünk a kérdést: mi a Szeretetláng, miben áll ez az új
eszköz? Alacoque Szent Margit 1673. 12. 27-i látomásában Jézus
Krisztustól a következô üzenetet kapta: ,,Isteni Szívem oly
szenvedélyes szeretettel van eltelve az emberek iránt, hogy
Szeretetének Lángját nem képes magában tartani. A te közvetítéseddel
áradjon az emberekre...'' Csaknem háromszáz évvel késôbb, a Szent Szűz
hasonló élményben részesít egy magyar édesanyát: ,,Én Fénycsóvát adok
kezedbe, ez Szívem Szeretetlángja... Leányom, vedd e Lángot, melyet
neked nyújtok elôször... Gyújtsd meg vele a tiédet, és add tovább!...
E kegyelemmel teljes Lánggal, melyet Szívembôl adtam nektek, szívrôl
szívre járva gyújtsátok meg mindenkiét az egész országban. Ez lesz a
csoda, mely tüzet fog, s amelynek fénye a sátánt megvakítja.'' (1962.
04. 13.)
     Bár a ,,lángoló szeretet'', a ,,szeretet tüze'' és a hasonló
kifejezések ismertek a misztikus irodalomból, a Szeretetláng
mibenlétének magyarázatát megadni mégsem egyszerű feladat. Hogyan is
konkretizálható mint eszköz, a Szent Szűz Szeplôtelen Szívének
Szeretetlángja?
     Egy alkalommal Erzsébet is megkérdezte ezt a Szent Szűztôl. Mária
így válaszolt: ,,Szívem Szeretetlángja maga Jézus Krisztus.'' Ez sem
egészen érthetô. A kérdés teljesebb átlátásához közölnünk kell egy
rövid imádságot, amit Jézus 1962. 5. 4-én leíratott Erzsébettel:
,,Lábunk együtt járjon. Kezünk együtt gyűjtsön. Szívünk együtt
dobbanjon. Bensônk együtt érezzen. Elménk gondolata egy legyen. Fülünk
együtt figyeljen a csöndességre. Szemünk egymásba nézzen, és
tekintetünk összeforrjon. Ajkunk együtt könyörögjön az Örök Atyához
irgalomért.'' Akinél ez megvalósul, arra érvényes Szent Pál
kijelentése: ,,Élek ugyan, de nem én, hanem Krisztus él bennem'' (Gal
2,20). Az ilyen ember krisztusivá formálódik, teljesen azonosul vele,
s ez gondolatvilágára, szándékára és cselekedeteire egyaránt kihat.
     A Szeretetláng kegyelmi adomány. Mégpedig erô, amely átjárja a
szívet és az akaratot. Erô, amely helyreállítja bennünk az
értékrendet; erô, amely átformál, szeretni tanít, készségessé tesz
bennünket Jézussal együtt és Jézussal teljesen azonosulva hatékonyan
és kitartóan részt vállalni a lélekmentô munkában. A szeretetláng
segít megérteni a Szent Szűz szándékát. Segít tárgyilagosan felismerni
valós helyzetünket. Másként fogalmazva: a Szeretetláng az a kegyelmi
adomány, eszköz, amely hozzásegít bennünket a Boldogasszony
tevékenységének értelmezéséhez, és erôt ad kérésének, az
engesztelésnek következetes megvalósításához, és az apostolkodáshoz.
Ennek pedig kizárólagos célja, hogy egyetlen lélek se kárhozzék el. A
Szeretetláng a bennünk és általunk szabadon működô Jézus Krisztus.
     ,,Mondom neked, leánykám, ilyen hatalmas kegyelmi erôt még nem
bocsátottam rendelkezéstekre, mint most: Szívem szeretetének lángját.
Mióta az Ige testté lett, ily nagy megmozdulás még nem történt
részemrôl, mely így tört volna felétek, mint Szívem szeretetének
lángja. Ilyen még nem volt, mely a sátánt így megvakítaná...'' (1962.
8. 1.) ,,Ezt az erôt mindenki érezni fogja, akihez csak eljut. Mert
nemcsak a nekem ajánlott országokban, hanem az egész földkerekségen ki
fog gyúlni, és az egész világon el fog terjedni. Még a
legmegközelíthetetlenebb helyeken is, mert a sátán elôtt nincs
megközelíthetetlenség...'' (1962. 8. 1.) Ezt az erôt, ezt az ajándékot
azonban csak az nyerheti el, aki kinyújtja érte a kezét.
     A Szent Szűz célkitűzése világos: ,,azt akarom, hogy egyetlen
lélek se kárhozzék el. Akarjátok ti is velem együtt! Azért adom
kezetekbe a fénycsóvát, mely Szívem Szeretetlángja.'' (1964. 1. 13.)
,,Szeretetlángom el nem képzelhetô fényességgel és jótékony
melegséggel fogja elárasztani a földkerekséget. Leánykám, ehhez kell
nekem az áldozat..., hogy a pokoli gyűlölettôl égô elmék és szívek
szeretetlángom szelíd fényét átvegyék. (1964. 12. 6.)
     Ebben a gondolatban a tennivaló is kifejezésre jut: bűnbánat,
áldozat és az imádság. A heti engesztelô szentóra megtartása
közösségben, a családi közös ima szorgalmazása, a böjt ajánlása
képezik azt az eszköztárat, amit a Szent Szűz ajánl azoknak, akik
figyelnek rá.
     ,,Az induláshoz csodálatos erôvel árasztalak el benneteket
tömegesen és egyenként is... Az egyesült munkából egyetlen lélek se
maradjon ki. Szeretetlángom szelíd fénye gyulladni és gyújtani fog az
egész földkerekségen, és a sátán megalázottan és tehetetlenül hatalmát
veszíti. Csak ezt a vajúdást ne akarjátok meghosszabbítani.''(1963.
11. 27)
     Az önmaga és embertársai üdvösségéért felelôs ember tennivalóit
világosabban már nem lehet megfogalmazni, mint ahogyan Jézus
nyilatkozott Erzsébetnek 1964. 01. 15-én: ,,Akarjatok részt venni az
én megváltó munkámban! Ez legyen életetek legfôbb célja, legfôbb
értéke, melyet elém hozhattok. Ragadjatok meg minden alkalmat és módot
a lelkek megmentésére! Ezért fáradozzatok!'' Ez a gondolat csendül ki
a magánkinyilatkoztatások valamennyi üzenetébôl és minden
cselekedetébôl. A Szeretetlángnak is ez a ,,mozgósítás'' a célja.
Ezért figyelmezteti Jézus Erzsébetet 1963. 8. 4-én: ,,add át szavaimat
az illetékeseknek, és kérd ôket az én nevemben, hogy cselekedjenek, és
ne hátráltassák ezt a világra szóló kegyelmi kiáradást, melyet Anyám
Szeretetlángja által akar a Földre bocsátani!''
     A világ helyzetére utalva az Egyház Anyja Fatimában
megjövendölte, hogy a végén az Ô Szeplôtelen Szíve fog
gyôzedelmeskedni. Ehhez a gyôzelemhez közreműködésünket kéri, s így
részünk lehet ebben a gyôzelemben. A végkifejletet az Úr Jézus a
Szeretetláng lelkinaplóban így fogalmazza meg: ,,És anyám mosolya
beragyogja a földet'' (1971. 7. 26.).

     Érdemes elgondolkodni a szavakon, amelyeket Bernardino Echeverria
Ruiz, guayaquili érsek 1988-ban vetett papírra a teljes Szeretetláng
Napló ecuadori kiadásában: ,,Nagy áhítattal és mélyen megindultan
olvastuk ezt a könyvet... Ôszintén meg kell vallanunk, hogy e könyv
lapjain megtaláltuk a lelkiélet legszebb és legmélyebb leckéit...
Szeretetláng -- ez az új neve annak a mérhetetlen és örök szeretetnek,
mely Mária Lelkében él minden ember iránt... Láng ez, mely megvilágít,
láng, mely melegít, láng, mely tűztengert képes fellobbantani. Láng,
mely Mária Szívében ég, s égni akar gyermekei szívében is... A
Szeretetlángnak égnie kell minden keresztény megmentésére, hogy
megmentse a családokat..., hogy segítse a papok megszentelôdését... A
Szeretetláng kell, hogy megvilágítsa a keresztény ember életének
minden pillanatát, legyen az szenvedés, betegség, haláltusa, vagy maga
a halál... Míg megadjuk az engedélyt eme szép szeretetkönyv kiadására,
egyben azon buzgó jókívánságunknak is kifejezést adunk, hogy jusson el
sokak kezébe, s általa közelebb kerüljenek Istenhez...'' Kár, hogy ez
a nyilatkozat Dél-Amerikában, és nem a Szeretetláng szülôhazájában
került megfogalmazásra.
     Erzsébet asszony, a Szeretetláng közvetítôje 1963. 8. 4-én kapta
a felszólítást, hogy a Szent Szűz üzenetét és ajándékát juttassa el az
illetékesekhez. A kálvária, amit Erzsébetnek a feladat teljesítése
érdekében -- különösen a megalázódás terén -- vállalnia kellett,
nagyon kemény volt. Mindig akadtak egyháziak és világiak, akik
lenézôen utasították el a látnokot. Nemegyszer arcpirító
megnyilatkozásokra is sor került szóban és írásban egyaránt. Az Isten
szándéka viszont akkor sem hiúsulhat meg, ha ügyének képviseletét
semminek látszókra bízza, s ezeknek kell meggyôznie a valaminek
látszókat. Ez történt a szeretetláng esetében is.
     Erzsébet asszonyt gyóntatója, Kosztolányi István, a Budapesti
Hittudományi Akadémia professzora segítette és kísérte Rómába, hogy
átadják VI. Pál pápának és az örök városban élô bíborosoknak a Szent
Szűz ajándékát, a Szeretetlángot. Indulás elôtt Erzsébetnek az Úr
Jézus kérésére negyven napig (!) kellett kenyéren és vízen böjtölnie.
Rómában a sokak által ismert és tisztelt Mester István prelátus
kalauzolta a zarándokokat. (Mester István nagy apostola volt a
Szeretetlángnak. Neki köszönhetjük, hogy a teljes kézirat, amit filmen
juttattunk el hozzá, nyomtatásban megjelenhetett.) Erzsébet asszonyt
és kíséretét fogadta VI. Pál pápa és negyven bíboros, köztük az éppen
Rómában tartózkodó Lékai László is. Erzsébet küldetésének szó szerint
eleget tett.
     Hazánkban a Szeretetláng üzenete jó talajra talált. A
legkülönfélébb módon terjesztették szerte az országban az üzeneteket,
és egymás után jöttek létre imaközösségek. (Az elsô Szeretetláng-
imaórát Kosztolányi István állította össze.) El kell azonban
mondanunk, hogy igen sajnálatos és jellemzô eseményre is sor került a
Szeretetláng kapcsán. Egyik katolikus lapunk a nyolcvanas évek
legelején a Szeretetláng ügyében helyt adott egy elmarasztaló olvasói
levélnek, sôt a lap egyetértését is kifejezte. A gúnyos hangvételű
írás nem hagyott kétséget a tárgyi ismeret hiánya felôl. Az olvasók
érthetôen heves reagálásából kisebb vihar kerekedett. Az eset sajnos
igen jellemzô. Amíg szerte a világon sorra fordították a Naplót, és a
Szeretetláng hatására ezrek és milliók imádkoztak többet, addig itthon
a nyilvánosság elôtt lejáratták a Boldogasszony ügyét.
     A ködbe veszô megnyilatkozásnak ma már nincs jelentôsége.
Egyetlen apróságot mégis korrigálni kell: az ellenzôk s maga az újság
is új Mária-ájtatosság bevezetésérôl beszéltek a Szeretetláng kapcsán.
Világosan meg kell érteni: szó sincs új ájtatosságról. A Szeretetláng
az Evangéliumhoz való visszatérést szorgalmazza.
     Idézzük ezzel kapcsolatban dr. Zsoldos Imrét, az Isteni Ige
Társaság-béli atyát, a tajvani egyetem tanszékvezetô nyilvános rendes
tanárát: ,,25 éves misszionáriusi munkám után félévi európai
szabadságra érkezésemet Rómában többnapos magas szintű hittudományi
továbbképzés követte. Ezután magyar hazámban töltöttem egyhónapi
szabadságot. Ekkor találkoztam a világhírnevet befutott Szeretetláng
kiválasztottjával: Erzsébet asszonnyal, pesthidegkúti, maga építette
kis otthonában, a Harmatcsepp utcában. Még a római kurzust is
felülmúló volt a vele való négyórás beszélgetésem. Tôle kaptam többet,
nem a ‘fejtágító' és éles ellentmondásokat kiváltó hittudósoktól.
Lefordítottam kínaira is a Szeretetlángot, és megmagyarázhatatlan,
hogy a több kiadást elért könyvecske után 1990-ben is nô azoknak a
kínai keresztényeknek a száma, akik ennek a magyar misztikusnak
közlései szerint rendezik át mindennapi életüket.
     Natália nôvérnek, az ugyancsak magyar kiváltságoltnak, a világ
legidôsebb misztikus szerzetesnôjének Naplója kitűnô szerkesztésben
francia könyvként érkezett hozzám a svájci Fribourgból. Különös és
szomorú magyar jelenség, hogy mindkét misztikust közvetlen magyar
világi és részben egyházi környezete feszítette keresztre.''
     Ma már nem lehet nyomon követni, hány országban jelent meg a
lelkinapló, és hány ember csatlakozott a Szent Szűz lélekmentô
felhívásához. Azt azonban joggal elmondhatjuk, hogy a Szeretetláng
nagyon gazdag gyümölcsöket termett világszerte. Több tucatra tehetôk
már a püspöki megnyilatkozások, amelyek tisztelettel elfogadják és
ajánlják a Szeretetláng adományát.

* * * * *

     Isten akaratának nem lehet útját állni. A Szeretetláng ügyében
sem. Mint arról beszéltünk, minden nehézség és akadályoztatás ellenére
is terjedni kezdett a világban. A Naplót igen sok nyelvre
lefordították, s különösen megdöbbentô a Szeretetlángnak az a
gyümölcse, ami Közép- és Dél-Amerikában tapasztalható. Ennek volt
eredménye, hogy Mexikóvárosban 1999. július 12 és 25 között
megrendezték a Szeretetláng Elsô Nemzetközi Konferenciáját, amelyen
Bernardino Echeverria Ruíz ecuadori bíboros, a Szeretetláng lelkiségi
mozgalomnak a Szentszék által megbízott nemzetközi vezetôje elnökölt.
A konferencián öt ország meghívottai vettek részt. A tárgyalás során
megtudtuk, hogy a mozgalmat elsôsorban az amerikai kontinensen
fogadták el, s ebben meghatározó szerepet játszott Róna Gábor S.J.
atya azzal, hogy ecuadori szolgálatának utolsó éveiben (1985 után)
spanyol nyelvre lefordította a Naplót. A fordítás megjelenése után
alig tíz év alatt a Szeretetláng lelkiségi mozgalom csaknem az egész
kontinenst behálózta. Jelen van Argentínában, Brazíliában, Chilében,
Costa Ricában, Ecuadorban, Kubában, Mexikóban, Peruban, Salvadorban,
Uruguayban, valamint az USA-beli Floridában és Puerto Ricoban.
Elterjedtségére jellemzô, hogy Mexikó nyolcvannégy egyházmegyéje közül
több mint ötvenben komoly evangelizációs szerepet játszik. Életre
szóló élményt jelentett számunkra Mexikóban élô testvéreink
lelkesedése, akik befogadták a Szeretetlángot.

* * * * *

     A legtöbb kifogás a Szeretetlánggal kapcsolatban az ígéretek
révén merült fel. A következô fontosabb ígéretekrôl van szó:
     1.) ,,Aki hétfôi napon kenyéren és vízen böjtöl Anyám Szeplôtelen
Lángjára hivatkozva, egy papi lelket kiszabadít a szenvedés helyérôl.
Aki ezt megtartja, halálának nyolcada alatt abban a kegyelemben
részesül, hogy Anyám kiszabadítja a szenvedés helyérôl.'' (A Szűzanya
közlései alapján, aki a hétfôi böjtöt rendszeresen vállalja, annak
elég hétfônként este 6-ig böjtölnie. Ez esetben viszont egy öt-tizedes
rózsafűzért kell elimádkozni a szenvedô lelkekért még azon a napon! A
böjti napokon a gyógyszerek, vitamintabletták és az állapotunkhoz
nélkülözhetetlen dolgok magunkhoz vétele -- nem élvezeti cikként --
természetesen megengedett. Sôt mi több, a kenyeret meg is sózhatjuk.)
2.) ,,Azok a családok, akik csütörtök vagy pénteki napon megtartják
családjukban az engesztelô szentórát, ha családjukban meghal valaki,
egyetlen szigorú böjti nap után (kenyéren és vízen) a család elhunyt
tagja kiszabadul a szenvedés helyérôl.'' ,,Aki Szeplôtelen Szívem
Szeretetlángjára hivatkozva elmond 3 üdvözlégyet, egy szenvedô lelket
szabadít ki a szenvedés helyérôl. -- Aki november hónapban egy
üdvözlégyet mond el Szeretetlángomra hivatkozva, tíz lelket szabadít
ki a szenvedés helyérôl.'' 3.) ,,Szent Fiam öt Szent Sebére való
tekintettel az ájtatosságot öt keresztvetéssel kezdjétek és így is
fejezzétek be.'' 4.) ,,Ezentúl minden Hozzám intézett imához
(különösen az Üdvözlégyben: ‘...imádkozzál érettünk bűnösökért,...'
után) fűzzétek hozzá: ...áraszd Szeretetlángod kegyelmi hatását az
egész emberiségre most és halálunk óráján. Ámen.''
     Igaz, kételkedésre adnak okot a fenti ígéretek, de felvetôdik a
kérdés: az öt elsô szombat megünneplôinek, vagy akár a Jézus Szíve-
kilenced elvégzôinek szóló ígéret után megalapozottak-e a fenti
ígéretek tagadásai? Miért ne találhatnánk ilyen ajándékcsomagot is a
Szent Szűz repertoárjában? Az ellentmondással szemben meg kell
jegyezni: az ígéretekben csodálatos pedagógia nyilvánul meg. Az ima
eredményeinek konkretizálása ugyanis sok embert indít több imára és
komoly böjtre.
========================================================================
Rosa Maria Mystica                       Új üzenetek -- nyitott kérdések


     A világon nagyon sokfelé ismerik az ún. Zarándok-madonnát. A
jellegzetes kiképzésű szobrok Magyarországon is régóta közkedveltek.
Híveink igaz ragaszkodással és szeretettel viszik házukba, s
imádkoznak elôtte. A Zarándok-madonna szobrok különféle méretben, de
azonos kivitelben készültek. Jellemzô rájuk az összetett kéz és a
három (fehér, piros és aranysárga) rózsa mell magasságában. A felirat
(Maria Rosa Mystica) jelentése: Titkosértelmű Rózsa. (A rózsák a Szent
Szűz világhoz intézett három legfontosabb kérését jelentik: a fehér az
imát, a piros az engesztelést és vezeklést, az aranysárga pedig a
bűnbánatot.)
     A Rosa Maria Mystica-szobrok története az olaszországbeli
Montichiarihoz fűzôdik, ahol egy ápolónôvér, Pierina Gilli kapta meg a
Szent Szűztôl mindazokat a tudnivalókat, amelyeket a világgal
ismertetnie kellett. A látnok 1947 tavaszától 35 alkalommal
találkozott égi anyánkkal. Pierina természetesen leírta élményeit és
mindazokat a közléseket, amelyekkel a Szent Szűz megbízta.
     A montichiaribeli eseményekbôl is világosan láthatjuk, mennyire
találékony a Boldogasszony szeretete, s mi mindenre képes azért, hogy
felrázza a bűnében tespedô világot. Egyik helyen az Egyház Anyja így
panaszkodott: ,,Mennybe felvitelem után mindig mint anya és mint
közvetítô álltam isteni Fiam, Jézus Krisztus és az egész emberiség
közé. Az évszázadok alatt milyen sok kegyelmet... mennyi jótettet
adtam..., mennyi büntetést visszatartottam..., hányszor látogattam a
földre, hogy üzenetet hozzak... de az emberek tovább folytatják az Úr
megsértését...'' Majd így folytatja: ,,imádkozz, imádkozz leányom, és
másokkal is imádkoztass...! Óh, az emberiség rohan, rohan a nagy
pusztulása felé...! Sok lélek megy veszendôbe...''
     A Szent Szűz valamennyi jelenésének, üzenetének ez a legfontosabb
mondanivalója. Sok lélek megy veszendôbe, s ezt a folyamatot
mindenképpen meg kell állítani. A jelenés asszonya felszólítja
Pierinát: ,,Mondd meg mindenkinek, hogy imára van szükségem. Imára,
hogy Isten gyermekei visszatérjenek a hithez és az Isten szeretetéhez.
Az idôk sötétek lesznek, zűrzavarral és rémülettel telve. De ha
imádkoznak és vezekelnek, akkor ez az anyai Szív kiesdi az Úrtól...,
hogy visszatérjen a világosság, a szeretet és a béke az egész
világra... Pierina! Mondd meg mindenkinek: elvárom
közreműködésüket...''
     Láthatjuk, az Egyház Anyjának felhívása egyre sürgetôbb,
mindenkit meghív a lélekmentésre. A vállalkozó szellemű hívek
fáradozása az ígéretek szerint megtermi gyümölcsét és jutalmát. ,,A
legfeltűnôbb csoda gyermekeim visszatérése lesz az igaz hithez! Az Úr
valóságos szeretetéhez! Ezt követi majd az újraegyesülés és béke az
egész világnak!'' Az üzenetekbôl kitűnik, hogy mindaz, aki megfogadja
a Szűzanya felhívását, nagy kegyelmek várományosa. Új elemként jelenik
meg az üzenetek terjesztôinek szóló ígéret: ,,Az Úrtól túláradó áldást
kérek minden gyermekemre, aki segít, hogy engem jobban szeressenek,
megismerjenek és bátran dolgoznak azon, hogy kívánságaimat, amelyeket
kinyilvánítottam, teljesítsék. Mindannyiuknak anyai szeretetemet
ígérem az Úr áldásával... áldásom szálljon minden gyermekemre, aki
engem szeret és segít, hogy mások is szeressenek!''
     A Zarándok-madonna befogadása és körbehordozása a Szent Szűz
szavai szerint sok kegyelem forrása. (Egyes források szerint a
hajlékra is védelmet jelent, amely befogadja ôt.) ,,Ahová csak
elviszik a Zarándok-madonnát, oda én magam érkezem valóban, angyalok
egész serege kísér, akik magasztalják az Urat... oda magammal viszem
az Úr kegyelmét és anyai szívem szeretetét. Kívánatos, hogy még több
otthon adjon néhány napra szállást Magyarországon is a Mária-
szobornak, és imádkozzanak elôtte.
     Az Isten csodálatos gyógyulásokkal, forrás fakasztásával
(Fontanelle) és feltűnô megtérésekkel igazolta Pierinát. A Szent Szűz
a következô kérések tolmácsolására kérte a látnokot:
     1.) A Boldogasszony minden jelenés alkalmával hangoztatja az
imára, a bűnbánatra és az engesztelésre szóló felhívását.
     2.) Minden hónap 13. napja Mária-nap legyen.
3.) Július 13-a legyen a Rosa Maria Mystica ünnepe.
     4.) Aki csak teheti, október 13-án, az engesztelô szentáldozás
világnapján járuljon szentáldozáshoz.
     5.) December 8-án dél körül tartsuk meg a kegyelem óráját
(szentségimádás, engesztelôóra, szentmise stb.) a világ üdvéért.
     6.) Akinek módjában áll, menjen vezeklô zarándoklatra a
fontanellei forráshoz.

     Megjegyezzük, hogy igen sok püspök és pap elfogadta a Rosa Maria
Mystica üzenetét. Azt is elmondjuk, hogy a Zarándok-madonna szobra a
világ számos templomának fôoltárán kapott helyet. XXIII. János pápa
1962. május elején, VI. Pál pápa pedig 1969. május 5-én és 1972.
április 30-án mondott beszédeiben felszólította a híveket, hogy a
Szűzanyához, mint a Rosa Mysticához forduljanak. (1975. október 7-én
VI. Pál pápának is ajándékoztak egy Mystica-szobrot.) A Rosa Maria
Mystica-szobrok és a róluk készült képek közül 1977. és 1989. között
63 könnyezett 22 országban.
     A Rosa Maria Mystica-szobrokat Montichiariban, a jelenés helyre
szállítják, s itt a látnok szerint elsô szombaton délben a Szent Szűz
megáldja azokat. Ezeket a fontanellei forrásnál megáldott szobrok a
következô címen szerezhetôk be: Opus Rosa Mystica (Horst Mehring), D-
45 277 ESSEN Wittgenbusch 54. Post B. ESN 222 53-430. (Ajánlatos
németül írni. Költségekrôl nincs információnk.) Tel.: (02 01) 58 18
37. Kívánatos egyházközségeknek vagy imaközösségeknek beszerezni
egyet, ami körbejár a családokban. A szobrokat sorszámmal látják el.
(Számuk tízezer körül lehet a világon.) Ezeket a szobrokat Az esseni
központ a Montichiariba szállított szobrokat sorszámozza, s errôl
hiteles igazolást is mellékel.
========================================================================
Garabandal                               Új üzenetek -- nyitott kérdések


     A Pireneusok észak-spanyolországi hegyei között meghúzódó piciny
falu, San Sebastian de Garabandal neve nem ismeretlen a magyar hívek
körében. A mintegy hetven házból álló település (a cosioi plébánia
filiája) a santanderi egyházmegyéhez tartozik. A sziklás, csaknem
terméketlen hegyoldalak igen szerény megélhetést biztosítanak a
helybelieknek. Életük egyhangúságát a vasárnapi szentmise és a
mindennapi rózsafüzér-imádság töri meg, melyre évszázadok óta
összegyűl ódon templomába a falu lakossága. A feljegyzések szerint
Garabandal az egyházmegye messze legbuzgóbb települése évszázadok óta.
     Garabandal történetében 1961. június 18-a fordulópontot
jelentett. Ezen a napon este fél kilenc tájban négy helybeli
leánygyermek -- Conchita (Maria Concepción) Gonzalez, Loli (Maria
Dolores) Mazon, Jacinta Gonzalez és Mari (Maria) Cruz, egyikük sem
idôsebb 12 évesnél -- játszadozott egy almafa közelében, amikor
mennydörgést idézô zajra lettek figyelmesek, s ezt követôen fénylô
ifjút pillantottak meg. A látomástól lenyűgözve álló gyermekek ajkát
csupán jajszó hagyta el, s az ifjú (Szent Mihály) anélkül, hogy szólt
volna, eltűnt. Az angyallal július 2-ig kilenc alkalommal találkoztak,
de csak kétszer szólt hozzájuk, s mindkét esetben a Szent Szűz július
2-án elkövetkezô jelenésérôl beszélt.
     A Garabandali eseményeknek is hosszú a története, és sokban
hasonlít más jelenések történetéhez. A jelenést itt is mennydörgés-
szerű zaj és angyali jelenés vezette be, a látnok gyermekeket ugyanúgy
próbára tették Garabandalban is, mint Fatimában. A jelenések
színhelyén a tömeg itt is napról napra növekedett. Az események
érthetôen hamar lázba hozták Garabandal egész környékét.
     Új jelenség, hogy a Garabandali gyermekek a jelenés elôtt a
lelkükben háromszor kaptak ún. ,,hívó jelzést''. Az elsô és második
között másfél-két óra telt el, a második és harmadik között félóra, a
harmadik hívás után pedig percek múlva megkezdôdött a jelenés. Bárhol
voltak a látnokok, s ha egymástól elválasztották is ôket, a hívó jelet
valamennyien egy idôben kapták. Ezt a bensôleg érzékelhetô sürgetô
hívást Jacinta így próbálta megmagyarázni: az elsô annyit jelent, hogy
gyere, a második: fuss, a harmadik: fuss, fuss, fuss!
     Az is új dolog a Garabandali eseményekben, hogy a látnokok az
elragadtatás alatt álltak vagy mozogtak, sôt játszottak is (a leányok
szerint a kis Jézussal). Elragadtatásban történô futásról is
tudomásunk van. A videokameráknak szerepük volt az egyes jelenések
elemzésében. A látnokok szerint a Szent Szűz megáldotta, sôt meg is
csókolta a feléje nyújtott kegytárgyakat, de elôbb kivétette közülük
azokat, amelyek nem hordozhattak áldást (pl. az érvénytelen
házasságban élô asszony jegygyűrűje stb.) Az irodalom Conchitának kb.
hatvan misztikus áldozásáról tud. Egy alkalommal Conchita kérésére a
szentáldozás idôpontját a Szent Szűz elôre bejelentette, s az eseményt
filmezték és fényképezték. A jelenlevôk csupán a nagyméretű Szent
Ostyát láthatták, ami váratlanul feltűnt Conchita áldozásra kinyújtott
nyelvén.
     A Szent Szűz jelenései 1961. július 2. és 1965. november 13.
között történtek rendszertelen idôben. A jelenés asszonya két üzenetet
adott az emberiségnek. Az elsôben (1961. okt. 19-én) a bűnbánatra, a
hitre, az Oltáriszentség tiszteletére, a szívbeli, erkölcsi
megjavulásra, az isten- és felebaráti szeretetre való felhívás hangzik
el. A Garabandali jelenéssorozat mindenekelôtt Oltáriszentség-
központú. A Szűzanya szembesíti a hívôket az Eucharisztiában önmagát
nekünk adó Úr Jézus Krisztussal. Ugyanakkor Mária panaszolja, hogy
életünkben kevésbé veszünk tudomást Szent Fiáról.
     A másik üzenetben arról esik szó, hogy a világra váró büntetés
feltételes. Amennyiben a világ megtér -- miként Ninive --, nem kell
félnie. Ha azonban visszaél Isten türelmével, s nem teljesíti
elvárásait, számolnia kell vele. Arról nincs tudomásunk, meddig tart
az Isten türelme. Az eseményekbôl és a sürgetô szavakból azonban
egyértelműen következtethetünk az idô rövidségére. A Szent Szűz
különösen fájlalja a bűn útját járó egyháziak életét, s felszólítja
ôket a megtérésre. Égi anyánk panaszolja az Oltáriszentség
tiszteletében tanúsított lanyhulást, s ugyanakkor nagyon sok imára és
áldozatra buzdít.
     A látnokok a két üzeneten kívül három, a közeli jövôben
bekövetkezô eseményrôl is tudósítanak bennünket. Ezek az események
páratlanul nagy jelentôségűek az emberiség történetében és
hitéletében. A Szűzanya elmondta, hogy a világ elôször figyelmeztetô
jelet, mintegy felszólítást kap az Istentôl a megtérésre, majd ezt
követôen egy éven belül a garabandali kilenc fenyônél, ahol a legtöbb
jelenés volt, nagy csoda történik, s ha mindez eredménytelen lesz a
megtérés szempontjából, bekövetkezik az említett büntetô ítélet.
     A figyelmeztetô jelet a látnokok szerint a világon minden ember
ugyanabban az idôpontban éli majd át, és lelki természetű lesz. Az
ember ,,egyedül lesz lelkiismeretével, az Isten színe elôtt. Látni
fogja valamennyi bűnét és azt, amit bűnei okoztak.'' ,,Senkit sem ér
fizikai bántódás, legfeljebb sokkhatás. Ez csak figyelmeztetés lesz,
mintegy megtisztulás a csoda elôtt.''
A figyelmeztetés után következô nagy csoda pontos idejét Conchita
ismeri, aki nyolc nappal az események elôtt kihirdeti az idôpontot. A
gyermekek szerint a nagy csoda 10-15 percig fog tartani. Csak
Garabandalban lesz látható. A csoda helyén valamilyen látható
(füstszerű) jel marad ,,az idôk végéig'', ami fényképezhetô lesz, TV-n
is tudják közvetíteni, érinteni is lehet, de tapintva nem fogják
érzékelni az emberek. Ezt követôen pedig -- ha az emberiség ennek
ellenére sem tér Istenhez -- súlyos büntetés sújtja a világot. A nagy
csoda idôpontjáról Conchita annyit árult el, hogy valamelyik év
áprilisában vagy májusában lesz nyolcadika és tizenhatodika között
csütörtöki napon este fél kilenckor. Ez a nap ,,egybeesik egy egyházi
eseménnyel és egy szentnek az ünnepével, aki az Oltáriszentségért halt
mártírhalált. A csodát mindenki láthatja a faluban és a környezô
hegyeken. A jelenlévô betegek meggyógyulnak, és a hitetlenek hinni
fognak. Ez lesz  Jézus legnagyobb csodája a világ elôtt... A csodát le
lehet majd fényképezni vagy televízión közvetíteni.''
     A feltételesen bekövetkezô büntetô ítélet idejét Conchita sem
tudja, bár átélte az eseményeket. A látnok a büntetés mibenlétérôl nem
nyilatkozhat. Sokat mond azonban az 1962. június 19. és 20.
éjszakájának élménye, amit a Garabandali eseményekkel foglalkozó
irodalom ,,sikolyok'' vagy ,,borzalmak'' éjszakájának emleget. A
gyermekek e két éjszakán átélték a büntetést, és ennek hatására az
eksztázis alatt félelmetesen viselkedtek. A jelenlevôket borzongás
járta át, amint hallották a gyerekek jajongását és sikoltozását,
könyörgését.
     A Garabandali eseményeknek ez a rövid története. Conchita, a
legidôsebb látnok (Naplóban is megörökítette az élményeket) révén VI.
Pálhoz is eljutott a jelenés híre. A Szentatya személyesen is fogadta
Conchitát. Bár az illetékes egyházmegyei hatóság negatívan ítélte meg
a történteket, a világon mintegy negyven országban működik ún.
Garabandali tájékoztató központ. A Garabandali eseményeket elemzô
könyvek, folyóiratok, filmek, konferenciák száma is mérhetetlen. A
magyar püspökök közül Belon Gellért püspök ismerte el a jelenések
természetfölötti voltát, amikor Bácsbokodon 1982. aug. 10-én
felszentelte a Garabandali Szűz szobrát. (A franciák errôl a szoborról
százezrével készítették a szentképeket, és mindenfelé terjesztették.)
     Garabandal megmaradt régi formájában. Nem épült ki, nem
emelkedtek kegyszerárusító pavilonok és szállodák, de kulturált az
egész környezet. Bár állandóan felkeresik zarándokok, nincs tolongás.
A látnokok is elköltöztek, s mind a négyen férjhez mentek. Az
események egy-egy színhelyét mindössze márványtábla jelzi. A kis falu
várja az elôre jelzett történések elérkezését, és a nagy csodát,
amelynek színhelye lesz.
     Figyelemreméltó Philippe kardinális, a Hitterjesztés Kongregáció
vezetôjének kijelentése, miszerint ,,Az a tény, hogy az erényeirôl,
tudományáról és a Szentszék iránti hűségérôl ismert Padre Pio is
megvédte a Garabandali jelenések igazát, és a négy kislányt a Szent
Szűz üzeneteinek terjesztésére bátorította, nagy bizonyíték a
jelenések igazsága mellett.'' (Idézet Manuel Pio Lopez jalapai érsek
1966. júl. 8-i levelébôl.) Az eseményhez közel álló egyháziak szerint
a figyelmeztetô jel hamarosan várható. A nagy csodát Conchitán kívül
állítólag P. Pio és Andréu Luis jezsuita teológiai tanár elôre látta.
Bekövetkezésének idôpontjáról a római illetékesek a hírek szerint
tájékoztatást kaptak.
     Befejezésül rövid részletet idézünk abból a párbeszédbôl, amelyet
Conchita a lelkében folytatott Jézussal 1963. július 20-án. A látnoknô
megkérdezte Jézustól, hogy mire fog szolgálni a nagy csoda? Jézus így
válaszolt: ,,Hogy az egész világ megtérjen.'' ,,A világ megtér?'' --
kérdezte Conchita. Jézus: ,,Igen, megtér majd....'' A látnok tovább
kérdez: ,,Miért jössz az én szegény szívembe, aki azt meg sem
érdemlem?'' Jézus válasza: ,,Nem érted jövök, hanem mindenkiért.'' A
párbeszéd utolsó mondata Jézustól származik: ,,a papok szerettessenek
meg azokkal, akik ismernek bár, de nem szeretnek.''
     Don Stefano Gobbinak 1979. június 14-i Garabandali zarándoklata
alkalmával a Szűzanya az Oltáriszentség tiszteletérôl beszélt. Többek
között ezt mondta: ,,Segítsetek mindenkinek, hogy méltó módon
közelítsenek Jézushoz az Oltáriszentségben. Ébresszétek fel a hívôkben
a bűntudatot, figyelmeztessétek ôket arra, hogy csak a kegyelem
állapotában járuljanak a szentáldozáshoz. Neveljétek rá ôket a
rendszeres gyónásra...
========================================================================
Mária Papi Mozgalma                      Új üzenetek -- nyitott kérdések


     Megjegyzés: Don Gobbi Naplójának elsô magyar nyelvű kiadása
Amerikában jelent meg. A nyolcadik olasz kiadást fordították magyarra.
Magyarországon 1991-ben látott napvilágot, s a fordítás alapja a 16.
olasz kiadás volt. Címe: Szűzanyánk szól szeretett papjaihoz.
Terjedelme 758 oldal. Ez a kiadás tartalmazza a Szent Szűz által Don
Gobbinak adott üzeneteket 1973. július 7-tôl 1989. december 31-ig.
1992-ben megjelent a folytatás, a 759 oldaltól a 852. oldalig, az
1990. és az 1991. évi üzenetek. A második kiadásra 1996-ban került
sor, a pótfüzetre pedig 1998-ban. Az 1142 + 128 oldalas kiadvány
kezdetektôl 1997 dec. 31-ig közli a Szent Szűz szavait. Új címe: A
papokhoz, Szűzanyánk szeretett fiaihoz. (Az idézeteket is ebbôl a
kiadásból vettük.) A könyvet eddig több mint 20 nyelvre fordították
le, köztük kínaira és arabra is. Jellemzô, hogy a lelkinapló
Olaszországban 16-szor, Németországban hétszer jelent meg, legtöbbjük
imprimaturral ellátva. (A hetedik német kiadáshoz pl. Kevin McNamara
dublini érsek adta meg az imprimaturt, a nyomtatás engedélyezését: )
A Mária-korszak most következô epizódjának súlyos mondanivalója miatt
ismertetésünket néhány jellemzô adattal kezdjük. A Mária Papi Mozgalma
létrejötte Don Stefano Gobbi milánói atya nevéhez fűzôdik. Milánóban
van a mozgalom nemzetközi centruma is (Centro Internazionale
Movimento Sacerdotale Mariano, I-20122 Milano, Via Mercalli 23.
Italia.)
     Pater Gobbi a Szűzanyától kapta a papoknak szóló üzenetet, és a
mozgalom megalapítására vonatkozó felszólítást. A lelkinaplót
részleteiben és teljességében is számos országban és sokszor kiadták.
     Az üzeneteket és Gobbi atya tevékenységét többen fenntartással
fogadják, de tudni kell, hogy a mozgalmat az egész világon ismerik.
Harminchat országban van irodája, s tagjai között kb. háromszáz
püspököt, hatvanezer (!) papot és nagyon sok hívôt találunk. Don Gobbi
VI. Pál és II. János Pál pápával többször találkozott, sôt miséztek is
együtt. Gobbi atya 1990-ig Európában 525, Amerikában 253, Afrikában
97, Ázsiában 91, Óceániában pedig 81 alkalommal tartott (elsôsorban
papoknak) cenakulumnak nevezett imatalálkozót. Kétszer járt hazánkban
is.
     A Szent Szűz nem új egyesület alapítását szorgalmazza, hanem a
papság lelki újjászületésén fáradozik. Összegyűjti pap fiait, és elô
akarja ôket készíteni lelkileg egy olyan harcra, aminek súlyossága és
jelentôsége a jelzések szerint példátlan a történelemben.
     Nem kell, hogy sokan legyetek, de szentekké kell lennetek.''
(1973. 10. 13.) A küzdelem igen nehéz lesz. ,,Kimondhatatlanul nagy
megpróbáltatások ideje van készülôben, hogyha az emberek tudnák, talán
megtérnének.'' (1973. 12. 01.) Az Istenanya 1974. 05. 20-án az
emberiség várható helyzetérôl még szomorúbb képet fest: ,,Oly súlyos
idôk közelednek, hogy el sem tudjátok képzelni. (Akitában ezek a
szavak megismétlôdnek.) Azért szeretnélek most felkészíteni
benneteket, hogy a kellô idôre mindig készen legyetek.'' A bejelentett
harcot, a kemény küzdelmet -- Gobbi atya szerint -- a pápa és az
Egyház ellen harcoló, tévedést hirdetô egyháziakkal szemben kell majd
folytatni. ,,Amikor bekövetkezik a rettenetes ütközet ideje a tévedést
képviselô papokkal, akik szembeszállnak a pápával és az Egyházzal, a
kárhozat felé hurcolva végtelen nagyszámú szegény gyermekemet, akkor
ti lesztek az én hűséges papjaim.'' (1975. 01. 04.)
     Ehhez olvassuk el a Szent Szűznek egy másik megnyilatkozását:
,,Szavaimat csak azok képesek megérteni és befogadni, akiknek értelme
alázatos és készséges; akiknek szíve egyszerű, akiknek szeme világos
és tiszta. Amikor az Édesanya gyermekeinek beszél, azok meghallgatják,
mert szeretik. Megteszik, amit mond, és így gyarapodnak a tudásban és
az életben. Nem lehetnek az Édesanya gyermekei azok, akik még mielôtt
meghallgatnák, bírálják, azok, akik visszautasítják azt, amit mond,
még mielôtt megvalósítanák. Ezek, ha a tudományban gyarapodnak is, nem
gyarapodhatnak a bölcsességben és az életben...'' (1977. 10. 29.).
     Pater Gobbi elôször 1972 májusában, Fatimában hallotta a lelke
mélyén megszólaló Szent Szüzet, miközben a szolgálatból kilépett papi
személyekért imádkozott. 1973-ban a Kármel-hegyén arra is megkapta a
felvilágosítást, hogy miért éppen ôt választotta erre a feladatra az
Istenanya: ,,Azért választottalak téged, mert a legalkalmatlanabb
eszközöm vagy a papi világprogram beteljesítésére. A te
erôtlenségedben, gyengeségedben mutatom meg erômet...'' Gobbi atya
1973. júl. 7-tôl jegyzi fel, amit a Szent Szűz általa mondani kíván a
papságnak.
     Az 1973. augusztus 29-i feljegyzés így kezdôdik: ,,Fiam, amit
veled közlök, nemcsak neked szól, hanem minden kedves papfiamnak.
Mindenekelôtt a Máriás Papi Mozgalmam papjainak szánom, akiket
bensôségesen szeretek, akiket át akarok alakítani, és kézen fogva
vezetni, hogy felkészítsem ôket nagy missziójukra.''
     Az elsô hetekben a Szent Szűz Gobbi atya további életére
vonatkozóan adott tanácsokat, szempontokat. A Boldogasszony világosan
megfogalmazta, hogy életének minden pillanatával rendelkezni akar, és
azt a Mozgalom javára kell fordítania. Ezért kell élnie, imádkoznia és
dolgoznia. Ehhez bizony hozzátartozik a szenvedés és a Szent Szűznek
való teljes kiszolgáltatottság is.

     A Mozgalom céljáról már szóltunk. Égi anyánk azt is elmondta,
hogy minden pap, ,,Aki felajánlotta magát nekem, az teljesen hozzám
tartozik. Napjainak egyetlen pillanatában sem rendelkezhet önmagával
szabadon... A Mozgalomhoz való tartozáshoz egyetlen külsôségre, vagy
jogi eljárásra sincs szükség. Elengedhetetlen azonban önmaguk teljes
bensô felajánlása, hogy papságukat tökéletesen Szeplôtelen Szívemnek
ajánlják... Nagy dolgokra készítem fel ôket, és legyôzhetetlenné
teszem ôket a döntô ütközetre...'' (1973. 07. 29.) A Szent Szűz néhány
nap múlva így folytatta: ,,Ez a sötétség órája, a sátán órája...
Milyen rettenetes és immár megállíthatatlan vihar készül kitörni a
szegény emberiség felett... Nektek, papjaim, akiket Mozgalmamba
gyűjtök..., nektek kell a pápával együtt erôs gátat képeznetek.
Terjesztenetek kell, amit mond, meg kell ôt védenetek... (1973.
08.28.)
     Ennek a munkának kiváló eszköze az üzeneteket tartalmazó
kiadvány: ,,Az a kívánságom, hogy a könyvecskét úgy terjesszék, ahogy
van. Ez lesz az az eszköz, amely által sok papot hívok meg
Mozgalmamba, és kialakítom legyôzhetetlen seregemet.'' (1973.09.27.)
     A Mozgalom papjainak kiképzése folyik a Gobbi-féle kiadvány
által. A Szent Szűz nagyon céltudatosan, következetesen, anyai
gyengédséggel és az emberi gyengeségek ismeretében fogalmazza meg
mondanivalóját: ,,Szükséges, hogy elsôsorban tiszták legyenek papjaim,
nagyon tiszták. Én magam burkolom be ôket szeplôtelen palástomba, új
embereket faragok belôlük, feddhetetlen és szeplôtelen papokat.''
(1973.10.16.) Égi anyánk a dolgok új szemléletét, új érzésmódot, új
gondolkodásmódot, a szív bölcsességét ígéri. Azt a paptestvért, aki
elvégzi a felajánlást, és komolyan veszi azt, a Szent Szűz
tulajdonának tekinti, és életének minden pillanatára jogot formál,
hogy a szív és lélek átnevelése teljes lehessen. ,,Életükben
mindennek, még a legjelentéktelenebb dolgoknak is meghatározott és
mély értelme van. Kinevetett és megtiport fiaimmal fogom nagy tervemet
megvalósítani.'' (1973.12.19.)
     Aki a Mozgalom tagja akar lenni, különösképpen ajánlja fel
(ajándékozza oda) magát a Szeplôtelen Szívnek minden külsô formula
nélkül. A Mozgalom tagjainak engedniük kell magukat vezetni a Szent
Szűz által és vissza kell térnük a több imához. Nagyon fontos a
pápához és az Egyházhoz való feltétlen hűség, az Isten parancsainak
megtartása, az egyszerű élet és az alázatosság. A Szent Szűz
hangsúlyozottan kéri a Mozgalom tagjaitól, hogy ajánlják fel magukat
különösképpen az Ô Szeplôtelen Szívének. ( Vö 1973.11.01.)
     Fontos kérése a Szent Szűznek a mozgalom papjaihoz, hogy
ismerkedjenek meg egymással, rendszeresen találkozzanak, és képezzenek
imaközösséget. Nem kell, hogy sokan gyűljenek össze; kettô, három is
elég. Ezeknek a találkozóknak kell kialakítaniuk az igazi és sajátos
imaközösségeket. Mindez azért szükséges, hogy ,,velem maradjanak'',
hogy ,,velem imádkozzanak'', hogy ,,szeressék egymást'', hogy
,,várjanak a döntô pillanatokra''. A legfôbb fegyver pedig a
rózsafüzér. (Vö 1974.01.17.) Mindebbôl természetes feladatként
következik a Szent Szűz üzeneteinek továbbadása, az apostolkodás és
imaközösségek létrehozása a hívek körében. ,,Ajándékba adlak titeket
egymásnak.'' (1974.02.18.) A mozgalom tagjai minden szenvedésüket,
munkájukat, a meg nem értést, a nehézségeket stb. ajánlják fel égi
anyánknak, s ô a legnagyobb ajándéknak fogja azokat tekinteni.
     A Szent Szűz olykor panaszkodik, és Szíve elszomorodik, amikor
látja, hogy gyermekei, akik felajánlották magukat neki, nem teljesen
az övéi. Ha nem tökéletes az önátadás, ,,megkötitek kezemet, és nem
dolgozhatok kedvemre.'' (1974.03.14.) ,,Imádkozz, pihenj, dolgozz,
szeress!'' (1975.07.24.) A mozgalom számára a Szent Szűz a pontos
tennivalókat is megjelöli. A feladat nagy, és bizony nem
kockázatmentes: ,,Üldözni is fognak titeket.'' De tudomásul kell
venni, hogy ,,a lelkek tömegesen eltávolodnak Istentôl. Rohannak a
romlás útján... többé már nem elég a ti tevékenységetek..., hogy
visszatartsa ôket... egyedül én tudom megmenteni ôket...'' (1975. 01.
28.)
     A mozgalomhoz bárki csatlakozhat, aki erre hívást érez. A
felajánlást természetesen a híveknek is tanácsos elvégezni. Errôl
lehet jelentést küldeni a központba, ahonnan az üzenetek is
igényelhetôk.
     A Gobbi atyának adott üzenet helyenként nagyon drámai és
elgondolkodtató. Példaként idézünk az 1987. 07. 03-i üzenetbôl:
,,Gyorsan térjetek vissza megmeneküléstek és békétek Istenéhez. A
megtéréstekre adott idô szinte lejárt, napjaitok meg vannak
számlálva... Járjatok mindnyájan az Úrhoz visszavezetô úton, ha meg
akartok menekülni. Szeretett fiaim! Szükségem van hangokra, amelyek
szavamat terjesztik, kezekre, amelyek segítenek, lábakra, amelyek
bejárják a világ minden útját...'' Mária szerint ez az idô a nagy
büntetés, a nagy visszatérés, és a nagy irgalmasság (!) ideje is. Az
Isteni Irgalmasság kelyhe megtelt... Hívni kell mindenkit, szinte a
kezénél fogva, kivétel nélkül... Minden bűnös embert, akiket
megvetnek, mindazokat, akik ördögi kelepcék rabjai. Jézus anyja
kivétel nélkül minden gyermekét menteni akarja!... A nagy szenvedés
után a nagy újjászületés ideje következik. Az emberiség átalakul az
élet és szépség új kertjévé. Az Egyház egyetlen nagy család lesz...
Egy új korszakot fogunk megtapasztalni. Új korszak köszönt ránk! ,,A
nagy irgalmasság a szeretet égetô tüzeként jön hozzátok... A
Szentlélek tűzként száll alá, de más módon mint az elsô pünkösdkor:
olyan tűz lesz, amely mindent feléget és átalakít, alapjában szenteli
meg és újítja meg a földet. Oly nagy szeretetet ismertek meg, oly
tökéletes szentséget, amilyet addig soha nem ismertetek.'' Ez lesz a
nagy irgalom ideje és ,,Szeplôtelen Szívem nagy gyôzelme a
világban...'' E szavak önmagukért beszélnek.
     ,,Aki felajánlja magát nekem, annak viszonzásul megígérem a
megmenekülést: e világon megmenekül a tévedéstôl és elnyeri az örök
üdvösséget... Itt az idô, most hallgassa meg felhívásomat minden pap,
aki hűséges akar maradni. Mindenki ajánlja fel magát Szeplôtelen
Szívemnek, és a ti segítségetekkel, papjaim, sok gyermekem meg is
teszi ezt a felajánlást.'' (1976.05.13.) Az apostollá nevelôdött ember
által maga Jézus Krisztus fog szeretni, szolgálni és tanúságot tenni
az otthonokban, a munkahelyeken, egyáltalán az emberek között. Újra
idézzük a Szeretetláng című fejezetben már elmondott imát: ,,Lábunk
együtt járjon. Kezünk együtt gyűjtsön. Szívünk együtt dobbanjon.
Bensônk együtt érezzen. Elménk gondolata egy legyen. Fülünk együtt
figyeljen a csendességre. Szemünk egymásba nézzen, és tekintetünk
összeforrjon. Ajkunk együtt könyörögjön az Örök Atyához irgalomért.''
Gobbi atyának pedig így beszélt errôl a Szent Szűz: ,,A ti szívetekkel
kívánok szeretni, a ti szemetekkel nézni, a ti ajkatokkal vigasztalni
és bátorítani, a ti kezetekkel segíteni, a ti lábatokkal járni, a ti
véres nyomotokat követni, és a ti keresztre feszített testetekkel
szenvedni.'' (1981. 7. 1.) ,,Megértjük tehát -- írja P. Gobbi --,
miért kéri a Szűzanya az önfelajánlást attól, akit serege tagjává akar
tenni. Ô maga akar élni, munkálkodni és szenvedni a neki felajánlott
gyermekeiben akik fáradhatatlanul törekednek, hogy minden embert
Istenhez visszavezessenek.''
========================================================================
Medjugorje                               Új üzenetek -- nyitott kérdések


     Medjugorje világcsoda. Sokan ezzel az egy szóval minôsítik azokat
az eseményeket, amelyek 1981. június 24-étôl ebben a kis hercegovinai
falucskában történnek. ,,Medjugorje szakadatlan felhívás; egyúttal az
isteni élet és béke ígérete a hit, a megtérés és az ima segítségével;
mindez beláthatatlan következményekkel jár az Egyház és az egész világ
számára.'' Ezekkel a szavakkal foglalta össze a medjugorjei üzenetek
lényegét dr. Ljudevit Rupcic professzor 1985 ôszén a jugoszláviai
püspöki kar számára.

     Medjugorje Mostar közelében, Citlukhoz mindössze öt kilométerre,
a keresztény és mohamedán világ találkozása mentén fekszik. Környezete
Fatimáéhoz és Garabandaléhoz hasonló. Megragadóan szép, hegyes, köves,
homokos, de szegény vidék. A szétszórt házakból álló település lakói
szűkös életüket a szôlô- és dohánytermesztésbôl tartották fenn. A
jelenések után tíz évvel a falucska ugyancsak kiépült. Az egész vidék
vendéglátásra rendezkedett be.

     Összesen nyolc medjugorjei gyermek látta a Szűzanyát, de ketten
közülük (Milka Pavlovic és Ivan Ivankovic) csak az elsô jelenés
alkalmával. A többi hat látnok naponta találkozott, vagy még ma is
találkozik a Szent Szűzzel. A hat látnok életkorban így következik
egymás után: Vicka Ivankovic (szül.: 1964. júl. 3.), Mirjana
Dragicevic (szül.: 1965. márc. 18.), Marija Pavlovic (szül.: 1965.
ápr. 1.), Ivan Dragicevic (szül.: 1965. máj. 25.), Ivanka Ivankovic
(szül.: 1966. ápr. 21.), Jakov Colo (szül.: 1971. jún. 3.)

     A Medjugorjei történések megértésében nagyban segít bennünket dr.
Frane Franic spliti érsek egyik, 1983-ban tett kijelentése, miszerint
a medjugorjei esemény két év alatt nagyobb hatást fejtett ki a
hitéletre, mint a háború után eltelt 40 év ,,szokványos''
lelkipásztori működése. Tizenöt évvel az események után beszédes
statisztikát is felállíthatnánk: közel húszmillió zarándok, a
tömegkommunikáció, többféle újság, telefonszolgálat, videoszalagok,
rengeteg könyv áll a medjugorjei események szolgálatában, s ezek
szerte a világban terjesztik a Szent Szűz üzeneteit, s egyre bôvül
azoknak száma, akik nyitott lélekkel rezonálnak a Boldogasszony
szavaira, s igyekeznek követni útmutatásait. Úgy tűnik, a Szűzanya
kézbe vette és irányítja a világ evangelizálását.
     Négy medjugorjei üzenetrôl tudunk: a béke, a megtérés, az imádság
és a böjt. Égi anyánk ,,Béke Királynéjának'' nevezte magát, s munkáját
azzal kezdte, hogy az emberek számára egyértelművé tette a szív
békéjének fontosságát. A Szentírásban igen sokat olvasunk a lélek, és
a szív békéjérôl. A liturgiában, különösen a szentmisében gyakran
találkozunk ezzel a fogalommal. A Bibliából tudjuk, hogy Jézus
Krisztus ránk hagyta békéjét (Jn 14,27). A hívô ember megérti, hogy a
lélek krisztusi békéje az Isten hatékony munkálkodásának alapja. Ebbôl
a békébôl növekedhet a krisztusi szeretet, az egység, ebbôl merít erôt
a tanúságtevô keresztény, ez a béke segítheti elô a szívek, a
nemzetek, az etnikumok és az Egyházak egymásra találását és alkotó
együttélését. ,,Isten békéje, amely minden értelmet meghalad, megôrzi
szíveteket és elméteket Krisztus Jézusban'' (Fil 4,7). A lélek békéje
nélkül nem növekedhetünk a hitben, nem lehet bensôséges kapcsolatunk
az Istennel. A tanúságtevô, komoly erôfeszítésekre és cselekvô
szeretetre képes élet feltétele a béke. (Az idôközben lezajlott
délszláv háború egészen sajátos fényben világítja meg Medjugorje
békére szóló felhívását.)
     A Szent Szűz ez alkalommal nem csupán figyelmezteti és kegyelmi
ajándékaival árasztja el a világot, de immár másfél évtizede közöttünk
maradt, hogy tanítson és neveljen bennünket, s ez igen feltűnô
Medjugorjéban. A Boldogasszony immár csaknem két évtizede nap mint nap
eljön. Tanít, mit kell tennünk, s üzeneteit havonta szétküldik szerte
a világba. Lehetetlen észre nem venni a pedagógiai szándékot. A Szent
Szűz -- mint jó anya a gyermekeit -- úgy vezet, irányít és segít
bennünket. Tudja, hogy a nevelôi munka hosszú idôt vesz igénybe, de
végzi ezt a munkát hôsies türelemmel, és gyönyörű virágoskert nyílik
körülötte. Ez a virágoskert egyre színesebb, nagyobb és gazdagabb
lesz, s illatozása reményt kelt bennünk, hogy a Napba Öltözött Asszony
mosolya elôbb-utóbb beragyogja a Földet (Szeretetláng).
     A medjugorjei nevelés sikerének titka a napi imarend kialakítása,
a rendszeres böjt és a szívós következetesség a lelki életben. A
Szűzanya négy évi idôtartamra önként jelentkezô fiatalokból közösséget
hozott létre. Bárki tagja lehetett ennek a közösségnek, de feltétel
volt a Szent Szűzre való teljes ráhagyatkozás az életmód tekintetében.
Úgy tűnik -- s ez a közösség programjából is látnivaló -- ezzel a
néhány emberrel az Egyház Anyja egyrészt rá akart mutatni a kis
közösségek jövôbeli hivatására, léleképítô munkájára.
     A közösség programja igen kemény volt: napi háromórai ima, heti
két napon (szerda és péntek) böjt kenyéren és vízen. A böjti napok
száma gyakran háromra növekedett. A négyéves munka természetesen maga
után vonta az élet teljes átrendezôdését. Emellett nyilván a
rendszeres szentmisehallgatás, a szeretet és alázat gyakorlása és a
heti egy, kettô, majd három imádságos találkozás is feladata volt a
közösségnek. A medjugorjei fiatalok közössége 1983. június 24-én kapta
meg a szabályzatot. A Szent Szűz elsôdleges törekvése az volt, hogy
ezeket a fiatalokat megtanítsa az elmélyült imára, mert amint mondta:
egy kereszténynek mindennél fontosabb az elmélyült imaélet
elsajátítása.
     Már most megjegyezzük: égi anyánk Medjugorjéban nagyon ajánlja a
közösségi imát. (Evangelizációs közösségek.) Ezzel a szándékával pedig
értésünkre adja, hogy az Egyház lelki újjászületésének eszközei az
imádkozó kisközösségek. Ezekben formálódnak a hiteles tanúságot tevô
apostolok, akik az Egyházzal együttműködve keményen dolgoznak önmaguk
megszentelôdésén, és kitartóan könyörögnek és munkálkodnak nem hívô
embertársaik megtéréséért, valamint örök boldogságáért. Medjugorjéban
egyértelművé válik a Mária-korszak ismételten megfogalmazott célja,
hogy megtisztuljon a föld, s az emberiség kiengesztelje az Istent.
Ezért a megtisztulásért -- s itt újra utalnunk kell La Salette-re --
nagy árat kell fizetnie a világnak, ha nem hallgat Isten szavára. La
Salette szerint Isten akkor is megtisztítja a földet, ha a végsô
eszközhöz (nevezzük nevén: a fizikai megsemmisítéshez) kell
folyamodnia a megátalkodottakkal szemben.
     Az események természetesen Medjugorjéban is megosztották az
embereket. A látnokokat itt is meghurcolták, sok tortúrának tették ki
valamennyit. A támadás azokat az egyháziakat sem kímélte, akik hitelt
adtak a jelenéseknek.
     A jugoszláviai szörnyűségek láttán sokakban felvetôdik a kérdés:
idôben és kellô alapossággal történtek-e a jelenésekkel kapcsolatos
vizsgálatok? Az mindenképpen elgondolkodtató, hogy a Szent Szűz, aki
minden jelenési helyen más néven mutatkozott be, miért éppen
Medjugorjéban használta a ,,Béke Királynôje'' nevet, s miért szólít
fel 1981-tôl szinte naponta a békéért való imádságra? A háború és a
medjugorjei titkok kapcsán Petar Ljubcic ferences atya a következô
nyilatkozatot adta az Echo von Medjugorje c. lapnak: ,,Négyszemközt
beszéltem a látnokokkal. Szerintük nincs kapcsolat a titkok és a
jelenlegi események között. Azt mondanám, hogy elôfutár jelekrôl van
szó. Valószínűleg az Ég utolsó felhívása az emberekhez, hogy térjenek
meg.'' (1993. 04. 8. p.)
     Miközben részt veszünk egy medjugorjei zarándoklaton, vagy
informálódunk az eseményekrôl, fontos a Szent Szűz szándékára
figyelni: ,,A szavak, amit a világ tudtára adok: térjetek meg. Kérem
Szent Fiamat, hogy a világot ne büntesse, de ti térjetek meg. Azt,
amit Isten küld a világra, nem tudjátok, nem is fogjátok tudni és nem
is tudhatjátok; de meg kell térnetek. Mondjatok le mindenrôl, legyetek
mindenre készen! Mindaz, amit a világnak mondani akarok: térjetek
meg!'' Egy másik helyen így szól az Istenanya: ,,Én mindig mondtam:
térjetek meg, térjetek meg, térjetek meg. A megtéréstôl függ a
jövôtök.'' Ez a sürgetô kijelentés az egész medjugorjei jelenséget
világossá teszi, s alátámasztja, amit korábban (La Salette
tárgyalásánál) már mondtunk: az ember választás elôtt áll. Vagy
megtér, vagy nem lesz jövôje. Ezt tetszés szerint magyarázhatjuk, de a
jelek szerint nincs harmadik lehetôség.
     A Szent Szűz -- úgy tűnik -- átvette a medjugorjei plébánia lelki
életének vezetését, s egyben az üzenetek által egyre hatékonyabban
formálja az egész világ lelkiségét is. Újra és újra biztat az imára és
a böjtre. Ezek nélkül képtelenség megtérésrôl beszélni. A böjt fogalma
többé-kevésbé világos az ember elôtt. (A Boldogasszony szerdán és
pénteken kéri a kenyéren és vízen való böjtöt.) Az ima művészetének
megtanulása már sokkal nehezebb. A Szűzanya sok tanács mellett itt is
ajánlja a rózsafüzért. A Szent Szűz arra biztatja gyermekeit, hogy
,,állandóan égô kívánságot és vágyat érezzetek Isten után'', és
,,imádkozzatok, amikor tudtok, imádkozzatok, ahogyan tudtok, de
imádkozzatok egyre többet.''
     Feltétlenül észre kell venni a szüntelen imádságra (1 Tessz 5,17)
való felhívást. Égi anyánk nagyon sok imát kér a példamutató
keresztényi élet megvalósításán túl is. Legalább félórát reggel és
este. Ez az ima legyen mélyen átélt. Napközben is keressük Istennel a
kapcsolatot, amikor csak lehetséges. A Szent Szűz a sok imádság egyik
akadályát a televízióban látja. Ezért fontos az okos idôbeosztás. Az
ima idejét soha ne rövidítsük meg. Az imádság legyen életünk
középpontja.
     A Mária-jelenések során a Boldogasszony szinte minden alkalommal
titkokat bíz a látnokokra. Medjugoréban is így van. Ezek egy része
személyükre, a másik a világ sorsára vonatkozik. A medjugorjei
gyerekek tíz titkot fognak kapni a világ jövôjével kapcsolatban.
Egyesek már valamennyit megismerték, mások még nem. A titkokról annyit
lehet tudni, hogy adott idôben a Szűzanya után szép, állandó és
elpusztíthatatlan jel fog maradni Medjugorjéban a jelenés hegyén.
Addig az idô a kegyelem ideje lesz. A jel feltűnése elôtt három nappal
a látnokok három titkot (ez három figyelmeztetés az emberiséghez)
nyilvánosságra hoznak. A figyelmeztetés, valamint a jel után -- ha még
mindig nem fordul a világ Isten felé -- büntetô ítélet következik be.
Mirjana szerint bár a büntetés enyhíthetô, de biztosan bekövetkezik,
mert nem képzelhetô el, hogy az egész világ meg fog térni. A
medjugorjei események, üzenetek, jövendölések sok tekintetben
hasonlítanak Garabandal üzenetéhez.
     A Szent Szűz szerint a huszadik század a sátán hatalma alatt van:
,,Amikor a rátok bízott titkok megvalósulnak, az ô hatalma megtörik. A
sátán agresszívvé vált, mert hatalma veszendôben van. Szétrombolja a
házasságokat, viszályt szít a papság között... Éppen ezért védjétek
magatokat imádsággal, böjtöléssel, de mindenekelôtt közösségi imával.
Újra kezdjétek el használni a szenteltvizet, hordjatok magatoknál
megszentelt tárgyakat, és helyezzétek el azokat lakásaitokban.''
     Igen gazdag informálódási lehetôségeink miatt nem beszélünk a két
évtized történetérôl, nem járunk utána a gyógyulásoknak, a
legkülönfélébb orvosi vizsgálatoknak, amelyek meglepô eredményeket
hoztak. A fényjelenségekre sem kívánunk kitérni.
A Medjugorjéba zarándoklóknak a templomi eseményeken túl két fontos
célpontjuk van: az elsô jelenés helye és a Krizevac, ill. annak
tetején felállított hatalmas betonkereszthez vezetô keresztút. Ez a
keresztút a világon talán a legnehezebben végigjárható. Ennek ellenére
örömmel, élménnyel és áldozatvállalással járják végig a zarándokok
milliói. (Az éles köveket a lábak már simára csiszolták.) Akiknek
szerencséjük van, találkozhatnak Vickával vagy egy másik látnokkal.
     Szóvá kell tenni a hely szentségét, amelynek valamennyi nyitott
lelkű zarándok hatása alá kerül. A Medjugorjét megjárt ember szinte
kivétel nélkül meghatottan beszél lelki élményeirôl, és
visszavágyakozik a kegyhelyre. Szoktuk néha emlegetni a ,,kiimádkozott
tér'' fogalmát, ami áhítatra indít. Ehhez hasonló élmény érinti meg az
emberi lelket Medjugorje ege alatt. Ez az, ami visszahívja.
     Befejezésül megemlítünk egy kevésbé ismert jelenséget az Életünk
c. katolikus újság 1987. szeptemberi számából. 1985. márciusában
amerikai műszerekkel megmérték a kegyhely ion-sugárzását. A következô
eredményre jutottak: az elsô jelenés helyén 500, a templom elôtt 2000,
a templomban 5000, a szentmise alatt 20 ezer, a jelenések szobájában
100 ezer. Ez a sugárzás -- jegyzi meg a lap -- nem lehet nukleáris
eredetű, mert ezerszer meghaladja azt a mennyiséget, amelyet egy
élôlény egy nap kibírna.
     A jelenések még nem fejezôdtek be, ezért végleges vizsgálati
eredmény sem született. Az illetékes vizsgálóbizottság 1995-ben
hivatalos nyilatkozatot adott ki a medjugorjei jelenésekkel
kapcsolatban. A dokumentum szerint a bizottság nem tapasztalt
természetfölötti eseményre utaló jeleket, de azt engedélyezi, hogy
Medjugorje kiemelten az imádság helye legyen. Ezt a hírt a magyar
katolikus sajtó ismételten leközölte. Örvendetes, hogy II. János Pál
pápa is hitelt ad a jelenéseknek. Gray bíboros errôl Glasgow-ban így
nyilatkozott: ,,Tudom, hogy magánszemélyként a pápa elfogadja a
medjugorjei eseményeket..., mert erre a jelenések gyümölcsei a
bizonyítékok.''
========================================================================
A Hajnal Szép Csillaga                    Érdekességek, kérdôjelek, jövô


     Amint az egyes üzenetek szövegét és a jelenések történetét
tanulmányozzuk, néhány érdekességre, összefüggésre is rábukkanunk.
Említsünk egy-két példát.
     Az itt bemutatott jelenések színhelye Európa. Az öt jelentôs
kegyhely (Lourdes, La Salette, Fatima, Garabandál, Medjugorje) hegyes
vidék. A látnokok -- mint arról beszéltünk --, az élet peremén élô
családokból származnak. A jelenések Lourdesban reggel, Fatimában
délben, Medjugorjéban este történtek. A Mária-jelenéseket Fatimában és
Garabandalban valamilyen hang- és fényjelzés, majd angyali jelenés
vezeti be. A jelenésekhez különféle csodák (forrás fakasztása, betegek
gyógyítása, fényjelenségek stb.), titkok, lelkinaplók, jövendölések és
csodálatos lelki gyümölcsök kötôdnek. A Szűzanya Párizsban ,,Bűn
Nélkül Fogantatottnak'', Lourdes-ban ,,Szeplôtelen Fogantatásnak'',
Fatimában ,,Rózsafüzér Királynéjának'', a Beauraingban ,,Isten
Anyjának'', Szeplôtelen Szűznek'', Banneuxban a ,,Szegények
Szüzének'', a Tre Fontane-i barlangnál a ,,Kinyilatkoztatásbeli
Szűznek'', a Szeretetlángban a ,,Hajnal Szép Csillagának'',
Amszterdamban ,,Minden Nép Asszonyának'', Montichiaréban
,,Titkosértelmű Rózsának'', Medjugorjéban pedig a ,,Béke
Királynéjának'' nevezi ma gát. Az Úr Jézus pedig az engesztelésrôl
szóló lelkinaplóban ,,Világ Gyôzedelmes Királynéjának'' mondja
Édesanyját. Lourdes-ban a Szűzanya mint Kármelhegyi Boldogasszony
jelent meg utoljára, Fatimában az utolsó jelenésben mint Kármelhegyi
Boldogasszony áldotta meg az emberiséget, és ugyanígy tanított négy
esztendôn át Garabandalban.
     A jövendölések közül mindig nagy érdeklôdés kíséri a világ
sorsával kapcsolatos próféciákat. Semmiképpen nem kívánunk prognózist
adni, de mivel az üzenetek az ember rendelkezésére lettek bocsátva,
lehetséges, sôt szükséges megpróbálni ezeket a kijelentéseket is
értelmezni.

     Megjegyezés: A világ sorsára vonatkozóan igen sok jövendölés
létezik az általunk bemutatott eseményeken kívül is. Egészen
rendkívüliek ebben a tekintetben pl. a turzovkai jövendölések. A
kiadványunkban szereplô jelenések közül La Salette, Fatima,
Garabandál, Mária Papi Mozgalma, Akita, Rosa Mystica és Medjugorje
említi egyértelműen a büntetô ítéletet.

     A jövôvel kapcsolatos kijelentések megértéséhez szükségesek újra
végigolvasni La Salette vonatkozó próféciáját: ,,Akkor Jézus Krisztus
igazságosságának és az igazak iránti nagy irgalmasságának egy ténye
által megparancsolja angyalainak, hogy öljék meg minden ellenségeit.
És azonnal megsemmisülnek Jézus Krisztus ellenségei és minden
(bűnbánat nélküli) bűnös ember...'' Ezek a szavak úgy beszélnek az
ítéletrôl, mint ami biztosan bekövetkezik. Láttuk, Mirjana is
hasonlóan nyilatkozott Medjugorjéban. Az üzenetekbôl az is világosan
kiviláglik, hogy a büntetés súlyossága enyhíthetô. Medjugorjéban ez
így hangzik: ,,a megtéréstôl függ a jövôtök.'' Újra le kell írni: a
Mária-jelenések és üzenetek alapvetô célja: minél több embert (a Szent
Szűz szóhasználata szerint minden embert) megszabadítani attól a
halálos ítélettôl, ami La Salette-ben oly világosan meg lett
fogalmazva. Ennek feltétele pedig a megtérés. Ezek az egymástól térben
és idôben messze álló, de tartalmukban mégis összecsengô szavak
rendkívül komoly figyelmet érdemelnek. Az egyértelmű jeleknek ez a
sokasága már önmagában is bizonyító erejű. Súlyos hibába esik, aki
elzárkózik a kérdés elôl, hiszen semmivel sem igazolható ez az
eljárás. Azt pedig különösen fontos belátni: önmaga és esetleg sokak
örök sorsát veszélyezteti, aki elutasítván ezen jeleket, másokat is
megakadályoz abban, hogy hallgassanak a hívó szóra...
     Megtéréstôl függ a jövôtök -- halljuk Medjugorjéban. Nos, a
megtérés, következésképp pedig a jövô valamennyiünk kezében van. Sok
üzenet szerint a Szent Szűz Szeplôtelen Szívének gyôzelme nem
kétséges. De amíg ez bekövetkezik, nagyban támogathatjuk és nagyban
akadályozhatjuk ezt a munkát. A mi hozzáállásunktól pedig lelkek örök
sorsa függhet. Ennél pedig nincs és nem is lehet fontosabb ügy a
számunkra.

     Csupán közvetve tartozik témánkhoz, de a nagy érdeklôdés miatt
megemlítjük Boldog Taigi Anna Mária (+ 1837) híres jövendölését a
háromnapos sötétségrôl. A hiteles fordítás ezzel kapcsolatban a
következô: ,,Mély sötétség fogja elborítani az egész földet három
napon és három éjszakán keresztül. Semmit sem lehet majd látni, a
levegô járvánnyal lesz tele, amely fôleg -- de nem kizárólag -- a
vallás ellenségeit ragadja el. E sötétség alatt nem lehet majd
mesterséges fénnyel sem világítani. Csak a megszentelt gyertyákat
lehet meggyújtani, hogy világosságot nyújtsanak. Aki kíváncsiságból
nyit ajtót, hogy kinézzen, vagy elhagyja a házát, ott fog nyomban
holtan összeesni. E három nap alatt az emberek maradjanak házaikban,
imádkozzák a rózsafüzért és könyörögjenek Isten irgalmáért.
     E szörnyű esemény következtében a gonosz emberek, Isten és az ô
Egyháza ellenségeinek akkora sokasága pusztul el az isteni
büntetéstôl, hogy a rengeteg holttest úgy hever majd Róma körül, mint
ahogy a Trevere legutóbbi áradásakor kivetett halak tömege feküdt a
partokon. Az Egyház valamennyi ellensége -- az ismertek és titkosak --
el fognak pusztulni az egész földön a mindent ellepô sötétségben,
mindössze néhány kivétellel, akiket Isten rögtön utána magához fog
téríteni. A levegôt a démonok jelenléte fogja megfertôzni, akik
mindenféle gyűlöletes formákban jelennek majd meg...
Megszámlálhatatlanul sok megtérés lesz... Oroszország, Anglia és Kína
is az Egyházhoz fog térni. (Connor, E.: Jövendölések a világ végérôl,
Ecclesia, 1994. 35-36. p.)
A kiadvány szerint a 19. században a következô neves személyiségek
nevéhez fűzôdik jövendölés a háromnapos sötétségrôl: Buffalói Szent
Gáspár (+ 1837), Rosa Asdenti nôvér (+1847), Palma Maria d'Oria
(+1863), a Megfeszített Jézusról nevezett Paui Mária nôvér (+1878), La
Fraudais-i Jahenny Mária Júlia (+1891). (Im. 36-37. p.)

Az itt elmondottakhoz újra idézzük Szent Faustyna Kowalska Naplójából
Jézus szavait: ,,Nem büntetni akarom a sérült emberiséget, inkább meg
akarom gyógyítani és irgalmas Szívemre szorítani. A büntetést csak
akkor alkalmazom, ha ôk maguk kényszerítenek erre. Nem szívesen nyúlok
az igazságszolgáltatás kardjához. Az igazság napja elôtt az
irgalmasság napját küldöm'' (Napló 1588).
========================================================================
Bosco Szent János látomása                Érdekességek, kérdôjelek, jövô


     Végül szólnunk kell Bosco Szent Jánosnak egy híres látomásáról,
amely az Egyház jövôjével kapcsolatos: ,,1862. május 30-án Don Bosco
azt álmodta, hogy egy csupasz sziklán áll, s mérhetetlen tenger terül
el elôtte. A hullámokon rengeteg vitorlás hadihajó sorakozik fel
csatarendben... Egy sokkal nagyobb és magasabb hajót igyekeznek
megtámadni, amelyet szintén számos kisebb vitorlás támogat. A szél az
ellenségnek kedvez.
     Nem nagy távolságra egymástól, két oszlop emelkedik ki a tarajos
hullámok közül. A magasabbikon egy hatalmas Szentostya látható... az
alacsonyabbon pedig a Boldogságos Szűz szobra áll... De a vihar
nemsokára még bôszültebben söpör végig a tengeren. Most maga a pápa
lép a kormánykerékhez, hogy a két oszlop közé irányítsa a hajót. Az
ellenség támadása fokozódik, s a vitorlások is lelankadnak. De aztán
szél támad a két oszlop felôl (a Szentlélek kegyelme), s a vásznak
újra kidagadnak, a pápa azonban súlyosan megsebesül. A közelében lévôk
hozzárohannak s fölemelik, de a szentatya másodszor is megsebesül s
meg is hal. Végigzúg a tengeren az ellenség diadalordítása.
     De alighogy meghal az egyik pápa, máris egy másik lép a helyébe.
Az összegyűlt kapitányok gyorsan megválasztották, hogy a hajók
legénysége szinte észre sem veszi a változást. Az új pápának sikerül
az ellenséges támadást elhárítania; a két oszlop közé vezeti a hajót,
s egy-egy lánccal hozzájuk erôsíti. Erre nagy zűrzavar támad az
ellenséges vitorlások között. Hanyatt-homlok menekülnek, sok elsüllyed
közülük. A pápa oldalán harcoló hajók szintén a két oszlop
valamelyikéhez horgonyozzák le magukat. S a tengerre fönséges,
végtelen csend borult.'' Don Bosco ehhez az álmához hozzáfűzte:
,,Annyi veszély között két eszközzel lehet megmenteni az Egyházat: a
buzgó Mária-tisztelettel és a gyakori szentáldozással.'' (Lukács
István: A fiúk apostola. Eisenstadt, 1983. 208-209. o.)
     ,,Ha ketten közületek valamiben egyetértenek a földön, és úgy
kérik, megkapják mennyei Atyámtól'' (Mt 18,19). Jézusnak ebben a
fontos ígéretében valamennyi evangelizációs közösség garanciát láthat
imádságának meghallgatására. Az idôk jelei annyira világosak, hogy
nincs helye a vitatkozásnak, a kifogásnak vagy elutasításnak. Ha jövôt
akarunk, meg kell fogadnunk mindazt, amit a Szent Szűz kér tôlünk: az
evangéliumi útra kell térnünk, s másokat is segíteni kell ebben.
========================================================================
Bibliográfia (Válogatás)


     A művek felsorolásakor a kiadványban szereplô események sorrendjét
vesszük figyelembe. A fontosabb, elsôsorban magyar nyelvű videokazetták
és könyvek regisztrálására törekedtünk.

Videokazetták
     Huszadik század Mária-jelenései. Játékidô 60'
     Fatima 60'
     Siracusa 26'
     Az Isteni Irgalmasság üzenete
     Garabandal 75'
     Medjugorjéról több változat
     Kibeho 30'

Csodás Érem
       ALADEL J-M.: A Csodás Érem és szeplôtelenül fogantatott
          Szűzanyának bensôséges tiszteletének áldásai. Székesfehérvár,
          1926. 431 p.
       KÔVÁRI K.: A Csodás Érem szentje: Labouré Szent Katalin.
          Hamilton, 1977. 40 p.
       LAURENTIN, R.: Labouré Katalin élete. A rue du Bac látnoka és
          a szegények szolgálója 1806-1876. Bp. 1992. 218 p.
          A legjobb Anya leghívebb Gyermeke. Boldog Labouré Katalin
          irgalmasnôvér a Csodás Érem látnoka. Bp. 1933. 191 p.

La Salette
       La Salette-i Mária-jelenés (1846. szeptember 19.) Eger, 1995.
          71 p.
       A nagy világcsapás. Zola gróf, leccei püspök, Ullathorne angol
          püspök után. Bp.1925.140 p. (Teljes és hiteles szövegközlés
          terjedelmes magyarázattal.)
       ULLATHORNE: A La Salette-i jelenések. Bp. 1896.

Lourdes
       BORDES, J.: Lourdes. Bernadett nyomdokain. Lourdes, 1992. 45
          p. (Színes képekkel gazdagon illusztrált.)
       ESTRADE, K.: A lourdes-i jelenések. Egy szemtanú bizalmas
          emléklapjai. Kalocsa, 1928. 290 p.
       LASSARE, H.: Franciaország lourdes-i kegyhelye. Bp. 1903. 376 p.
       LAURENTIN, R.: Bernadette élete. Bp. 1981. 227 p.
       A lourdes-i Boldogasszony, vagy kinek van igaza. Gyôr, 1892.
          219 p.
       WERFEL, F.: Bernadette. Bp. 1981. 491 p.

Fatima
       ALONSO J. M. RIBEIRO, A. P.: Fatima üzenete és az
          önfelajánlás. Eger, 1994. 41 p.
       BARTHAS: Élt egyszer Fatimában... Bp. 1943. 218 p.
       Fatimáról beszél Lucia nôvér. Lucia nôvér emlékezései. Fatima
          1979. 195 p.
       KONDOR L.: Századunk reménycsillaga, Fatima. 2. bôv. kiad.
          Fatima, 1989. 216 p.
       KONDOR L. -- RUTTMAYER I.: A fatimai pásztorgyermekek Ferenc
          és Jácinta lelkisége. Fatima, 1999. 61. p.
       LEITE, F.: A fatimai Jácinta. A Szűzanya pásztorlánykája.
          Fatima. 1982. 79 p.
       LEITE, F.: Fatimai Ferenc. A Szűzanya kis pásztora. Fatima,
          1992. 78 p.

Siracusa
       JUNGEN,H.: Warum weinte die Gottesmutter? Salzburg 1954.
       SZUCSÁK J.: Milliók látták. Szűz Mária sírt Siracusában. Bp.
          én. 45 p.

Isteni Irgalmasság
       KOWALSKA M. F.: Napló. (Az Isteni Irgalmasság üzenete.) Eger,
          1998. 27, 497 p.
       ANTALÓCZI L.: ,,Irgalmad többet ér, mint az élet'' (Zsolt
          62,4). Eger, 1999. 39 p.

* * *

Engesztelés
       HORVÁTH M.: Találkozások Jézussal és Máriával. 1-2. rész. Bp.
          1991-1995.
       MÁRIA N.: Világ Gyôzedelmes Királynôje. Mountain View. 190 p.
       ERDEY F.: Az engesztelés kézikönyve. (Bp. 1945), 336 p.

     (Erdey Ferenc atyának az engeszteléssel kapcsolatban több,
elmélkedéseket tartalmazó kiadványa is megjelent. Engeszteljünk
szeretetben, 121 p.; Engeszteljünk szentségben, 93 p.;  Engeszteljünk
tisztaságban, 121 p.; Engeszteljünk rózsafüzérrel, 143 p; Az
engesztelés szentje (Szent Margitról) 128 p. stb. )

Szeretetláng
       A Szűzanya Szeplôtelen Szívének Szeretetlángja. Lelkinapló.
          1961-1981. 248 p.

Rosa Maria Mystica
       WEIGL, A.: Mária -- ,,Rosa Mystica'' Montichiari --
          Fontanelle. Bp. 1989. 161 p.

Garabandal
       Conchita Naplója. Parma, 1976. 119 p.
       Conchita Naplója. Garabandal. 1991. 138 p.
       Garabandal misztériuma. Szerk.: Garabandal Magyar Baráti Köre.
          New York, 1988.
       DALEY, H.: Csoda Garabandalban. Bp. 1999. 194 p.

Mária Papi Mozgalma
       A papokhoz, Szűzanyánk kedves fiaihoz. 1991. Szent Gellért.
          758 p.
       A papokhoz, Szűzanyánk kedves fiaihoz. Pótfüzet az elsô magyar
          kiadáshoz. (Az 1990-1991. évi beszélgetések.) 1992. 759-852.
          p. (Megrendelhetô: dr. Erdôs Mátyás, 2500 Esztergom,
          Mindszenty tér 2., Gellért Ottó, 3077 Mátraverebély, Dóm ú.
          10., Katona Farkas, 9491 Hidegség, Fô ú. 19.)
       Szűzanyánk szól szeretett papjaihoz. 1973-1987. 1-3. köt. + 1
          füzet. Holy Hill, 1978-1988. Össz.: 365 p.

Medjugorje
       Ezer találkozás a Szűzanyával Medjugorjéban. Beszélgetés
          Vickával. Novi Sad, 1986. 173 p.
       Medjugorje. Beszámolók, képek, dokumentumok. Bp. 1987. 302 p.
       Medjugorje. (Német nyelvű negyedévi folyóirat.) Díjtalanul
          megrendelhetô: An die Gebetsaktion, Postfach 18. A-1153 Wien.
          A havi üzeneteket német nyelven a következô telefonszámon
          mondják be: (0222) 1591.
       Nyissátok meg szíveteket Szűz Mária, a ,,Béke Királynôje''
          elôtt. Bp. 1990. 120 p.
       RUPCIC, L.: Erscheinungen unsere lieben Frau zu Medjugorje.
          Jestetten, 1989. 222 p.
       URAY R.: Medjugorje, Fatima és Garabandal folytatása. New
          York, Marana Tha 138 p.

Egyéb jelenésekkel kapcsolatos kiadványok
       ,,Az idô betelt''. Napjainkban könnyezô szentképek és szobrok.
          1990. 43 p.
       BROWN, M. H.: Híd a mennyországba. Riportkönyv... a venezuelai
          Mária-jelenésekrôl. Bp. 1995. 140 p.
       BROWN, M. H.: Légy te is imaharcos! Bp. 1999. 306 p.
       BROWN, M. H.: Az utolsó óra. Bp. 1994. 371 p.
       ERNST, R.: Lexikon der Marienerscheinungen. Altötting. 1989.
          236. p.
       HIERZENBERGER, G. -- NEDOMANSKY, O.: Erscheinungen und
          Botschaften der Gottesmutter Maria. Augsburg, 1993. 552 p.
       JOHNSTON, F.: A Guadalupei Szűzanya jelenései. A guadalupei
          csoda története. Bp. 1991. 236 p.
       Két belga Lourdes: Beauraing, Banneux. Pécs, 1933. 179 p.
       A litmanovái Mária-jelenések. 19 p.
       MAINDRON, G.: Afrika csillaga. Jézus és Mária jelenései
          Ruandában. (Kibeho.) Bp. 1995. 233 p.
       A Tre Fontane-i barlang csodálatos krónikája. Róma, 1967. 73 p.
       Minden Népek Asszonyának amszterdami üzenetei 1945-1959. Ida
          Peederman. (1. köt.) Bp. 1997. 126 p.
       Eucharisztikus élmények 1958-1984. Ida Peederman. (2. köt.) Bp.
          1997. 142 p.
========================================================================
Imádságok


Önfelajánlás Szűzanya Szeplôtelen Szívének. (Mária Papi Mozgalma.)
Az olasz eredeti egyházilag jóváhagyva.

Papoknak:
     Fatimai Szűz Mária, Irgalmasság Anyja, Ég és Föld Királynôje,
Bűnösök Menedéke! Mi, Papi Mozgalmad tagjai, akiket meghívtál papi
seregedbe, ma különösképpen felajánljuk magunkat Szeplôtelen
Szívednek.
     E felajánlás által veled és általad meg akarunk felelni minden
kötelezettségünknek, amelyet keresztségünk és pappá szentelésünk révén
magunkra vállaltunk.
     Továbbá megígérjük, hogy bensôleg megváltozunk, és felhagyunk
minden rendetlen ragaszkodással, ami munkánkhoz, kényelmünkhöz vagy a
világgal való könnyű megalkuváshoz köt, hogy hozzád hasonlóan mindig
készen legyünk mindenben megtenni Urunk akaratát.
     Rád, irgalmas Édesanyánkra bízzuk papságunkat, hogy rendelkezzél
vele üdvös terveid szerint ebben a döntô órában, amely a világra
nehezedik. Megígérjük, hogy kívánságod szerint fogunk élni, fôleg
abban, ami a megújult imaéletet, önmegtagadást, a szentmiseáldozat
bemutatását, a papi zsolozsmát, a rózsafüzér napi elimádkozását,
minden hó elsô szombatján a szentmise Neked való felajánlását, a
vallásos és szigorú életmódot és a mindenkinek adandó jó példát
illeti.
     Továbbá megígérjük, hogy a legnagyobb fokban hűségesek maradunk
az Evangéliumhoz, amelynek mindig igazi és bátor hirdetôi leszünk, ha
kell, akár vérünk hullásáig is. Hűséget ígérünk az Egyházhoz, amelynek
szolgálatára szenteltek fel.
     Mindenek fölött egyesülni kívánunk a Szentatyával és a
fôpapokkal, erôteljesen ragaszkodva minden irányításukhoz, hogy így
védôbástya legyünk a széthúzás mozgalma ellen, amely a tanítói
tekintély ellen támad, és alapjában fenyegeti az Egyházat.
     Anyai védelmed alatt apostolai kívánunk lenni ennek a nagyon
szükséges ima- és szeretetegységnek a Pápáért, akire kérjük különleges
védelmedet. Végül megígérjük, hogy a ránk bízott hívekben felújítjuk
tiszteletedet.
     Tudjuk, hogy az istentagadás a hívôk nagy részében a hit
hajótörését idézte elô. Isten szent templomába behatolt a
megszentségtelenítés, nem kímélve sok paptestvérünket sem. A
gonoszság, a bűn áradata elárasztotta a világot. Mindennek tudatában
bizalommal rád emeljük szemünket, Jézus anyja, és a mi irgalmas és
hatalmas anyánk. Ma ismét kérünk téged minden gyermeked üdvösségéért,
irgalmas, szeretô, édes Szűz Mária. Amen.

Szerzeteseknek és híveknek:
     Fatimai Szűz Mária, Irgalmasság Anyja, Ég és Föld Királynôje,
Bűnösök Menedéke! Mi, akik csatlakoztunk Mozgalmadhoz, különösképpen
felajánljuk magunkat Szeplôtelen Szívednek.
     E felajánlás által, veled és általad, meg akarunk felelni minden
kötelezettségünknek, amelyet keresztségünk révén magunkra váltunk.
Továbbá megígérjük, hogy bensôleg megváltozunk, és felhagyunk minden
rendetlen ragaszkodással, ami magunkhoz vagy a világgal való könnyű
megalkuváshoz köt, hogy hozzád hasonlóan mindig készen legyünk
mindenben megtenni az Atya akaratát.
     Rád, irgalmas Édesanyánkra bízzuk keresztény életünket és
hivatásunkat, hogy rendelkezzél vele üdvös terveid szerint ebben a
döntô órában, amely a világra nehezedik. Megígérjük, hogy kívánságod
szerint fogunk élni, fôleg abban, ami a megújult imaéletet,
önmegtagadást, a szentmiseáldozatban való buzgó részvételt, az
apostolkodást, a rózsafüzér napi elimádkozását, az Evangélium szerinti
szigorú életmódot illeti, s jó példát adunk mindenkinek Isten
törvényeinek megtartására és a keresztény erényeknek, fôképpen pedig a
tisztaságnak gyakorlására.
     Továbbá megígérjük, hogy egyesülve maradunk a Szentatyával, a
fôpapokkal és papjainkkal, hogy így védôbástya legyünk a széthúzás
mozgalma ellen, amely a tanítói tekintélyt támadja, és alapjaiban
fenyegeti az Egyházat.
Védelmed alatt apostolai kívánunk lenni ennek a nagyon szükséges ima-
és szeretetegységnek a Pápáért, akire kérjük különleges védelmedet.
     Végül megígérjük, hogy a lelkeket, akikkel kapcsolatba kerülünk,
amennyire csak tudjuk, elvezetjük megújult tiszteletedhez. Tudjuk,
hogy az istentagadás a hívôk nagy részében a hit hajótörését idézte
elô. Isten szent templomába behatolt a megszentségtelenítés. A
gonoszság és a bűn áradata elárasztotta a világot. Bizalommal rád
emeljük szemünket, Jézus anyja, és a mi irgalmas és hatalmas anyánk.
Ma ismét kérünk téged minden gyermeked üdvösségéért, irgalmas,
szeretô, édes Szűz Mária. Ámen.

Az Isteni Irgalmasság rózsafüzére
     Bevezetés: Miatyánk, Üdvözlégy, Hiszekegy.
     Nagy szemekre: ,,Örök Atya! Felajánlom Neked szeretett Fiadnak, a
mi Urunk, Jézus Krisztusnak testét és vérét, lelkét és istenségét
engesztelésül bűneinkért és az egész világ bűneiért.''
     Kis szemekre: ,,Jézus fájdalmas szenvedéséért irgalmazz nekünk és
az egész világnak!''
     Befejezésre (háromszor): ,,Szent Isten, szent, erôs Isten, szent,
halhatatlan Isten, irgalmazz nekünk és az egész világnak!''

   Kérd irgalmasságomat a bűnösök számára; vágyom az ô üdvösségükre.
Ha egy bűnösért megtört szívvel és hittel elmondod ezt az imát,
megadom neki a megtérés kegyelmét. Így szól ez az ima: ,,Ó, Vér és
víz, mely Jézus Szívébôl törtél elô, mint irgalmunk forrása -- bízom
benned'' (Napló 186-187).

Imádság Szent Mihály arkangyalhoz  (XIII. Leó pápától)
     Szent Mihály arkangyal, védelmezz minket a küzdelemben; a sátán
gonosz kísértései ellen légy oltalmunk! Esedezve kérjük:
,,parancsoljon neki az Isten!'' Te pedig, mennyei seregek vezére, a
sátánt és a többi gonosz szellemet, kik a lelkek vesztére körüljárnak
a világban, Isten erejével taszítsd vissza a kárhozat helyére! Ámen.

Minden Nép Asszonyának imája:
     Urunk Jézus Krisztus, az Atyának Fia, küldd a Szentlelket most a
világra. Engedd, hogy a Szentlélek lakjék minden nép szívében, hogy
megmeneküljenek a romlástól, a csapásoktól és a háborútól. Legyen a
Minden Nép Asszonya a mi szószólónk.

Szűz szülôje Istennek...
     Szűz szülôje Istennek, engedd, hogy tied legyek. Tied élet' s
halálban, Tied jó és balsorsban, Tied küzdve, szenvedve, Tied most és
örökre. Szűz szülôje Istennek, Engedd, hogy tied legyek!
     Anyám, benned bízom és remélek, Anyám, teutánad epedek. Anyám, Te
jóságos, kegyelmezz, Anyám, Te hatalmas, védelmezz. Anyám, ó, jöjj,
segíts imádkozni! Anyám, ó, jöjj, segíts küzdeni! Anyám, ó, jöjj,
segíts szenvedni! Anyám, ó, jöjj, s ne hagyj elveszni!
     Hiszen tudsz segíteni, ó, hatalmas! Akarsz is segíteni, ó,
irgalmas! Kell is segítened, ó, hűséges! Fogsz is segíteni, ó,
kegyelmes! Anyám, te vagy a kegyelmek anyja, Szomorúak vigasztalója,
Bűnösök oltalma és menedéke, Föld reménye, s mennynek ékessége! Ki
kérte még segítségedet hasztalanul? Ki távozott Tôled
meghallgatatlanul? Azért bizton mondom minden szenvedésben: Mária
mindig segít minden idôben. Biztosan állítom, életben s halálban:
Mária mindig segít minden balsorsban. Azért hiszem, s meghalok ezen
hitemben, hogy Veled leszek, ó, Anyám, fönn az égben. -- Szűz szülôje
Istennek, engedd, hogy tied legyek... Amen.

Most segíts meg...
Most segíts meg, Mária, ó, irgalmas Szűzanya!
Keservét a búnak, bajnak, eloszlatni van hatalmad.
Hol már ember nem segíthet, a te erôd nem törik meg.
Hô imáját gyermekidnek, nem, te soha nem veted meg.
Hol a szükség kínja nagy, mutasd meg, hogy Anyánk vagy.
Most segíts meg Mária, ó, irgalmas Szűzanya. Ámen.